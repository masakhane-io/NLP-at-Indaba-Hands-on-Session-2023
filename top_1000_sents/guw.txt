Thomas Boni Yayi ( azan tintan Lidosun owhe 1951 ) yin azọnwatọ akuẹsẹdotẹn tọn po tonudọtọ dé po he du togbogan Otò Benẹ tọn sọn owhe 2006 jẹ 2016 .
E lẹzun togbogan whenue é du to ovo he yin bibla to owhe 2006 tọn mẹ .
Mọdopolọ e sọ yin dide whla awetọ di togbogan Otò Benẹ tọn to whejisun owhè 2011 .
Yayi Boni sọ sẹ̀n taidi azinponọ na ogbẹ plipli Otò Aflika tọn lẹ African Union sọn azan gban ewhè dopotọ́ Alunlunsun owhe 2012 azan koatọ́nnukunawetọ Alunlunsun owhe 2013 .
E yi wehọmẹ bẹjẹẹji etọn to Parakou wẹpodo yi gbedewema daho gándo akuẹzizan go to wẹhọmẹ alavọ tọn National University of Bénin .
Enẹgodo e sọ vọ gbedewema daho yi dogọ to wehọmẹ alavọ tọn Cheikh Anta Diop University to Dakar , Senegal whẹpodo yi gbedewema daho hugan to akuẹzizan po tonudidọ po mẹ to wehọmẹ alavọ tọn University of Orleans to oto Flans tọn podọ to Pari Daupline University po mẹ to owhe 1976 .
To whenu e fó wehọmẹ godo , Boni bẹ azọn whenu dindẹn tọn to azọnwhe akuẹsẹdotẹn tọn .
Bẹ sọn owhe 1992 jẹ 1994 , E sẹn taidi ayinamẹtọ gando akuẹzizan go na togbogan Benẹ tọn Nicéphore Soglo .
To owhe 1994 , e jo otẹn lọ dó nado lẹzun ògán na akuẹsẹdotẹn daho Aflika tọn West African Development Bank ( BOAD ) .
Togbogan he to gánji to whelọnu Mathieu Kérékou yin asuka de to tonudidọ oto Benẹ tọn mẹ sọn owhe 1970 káká dó jẹ owhe 2006 .
Ehe hẹn gbẹtọ susu dó ayiha awe gándo ògán jijodo etọn go .
E paṣa mẹ susu to whenuena Boni bẹ nado gban-atọ́n linlán ( 35.8 % ) ovo he yin bibla tọn .
Mẹhe bọ dego wẹ Adrien Houngbédji hé tlọn tonudọgbẹ Soglo tọn Party for Democratic Renewal mẹ to whenu e bẹ nado Koatọ́n ( 25 % ) ovo tọn to ye omẹ konukundopo lọ lẹ mẹ .
E jẹ ganduji to azan ṣidopotọ lidosun , owhe 2006 .
To ovo he yin bibla to owhe 2007 nado mọ otẹn susu yi to wedegbẹ tonudidọ tọn Benẹ tọn mẹ , ogbẹ he nọ yin cowry forces for an Emerging Benin ( FCBE ) kọngbedopọ na do nọ godo na Yayi Boni , ehe gọalọna Boni nado mọ otẹn susu yi .
Ṣigba to owhe 2010 , ogbẹ FCBE tọn gbà .
Enẹwutu susu to hagbẹ wedegbẹ tonudidọ tọn lẹ fọ́n nado dè Boni sọn gánzinpo lọ́ ji na whẹho ICC tọn he bẹ akuẹ gbẹtọ diblayi 100,000 tọn to Benẹ sọ yi .
Whenuena hagbẹ tonudidọ tọn lẹ ma penugo nado mọ gbẹtọ sọha he osẹ́n dọ nado de Yayi sọn gánzinpo ji , ye gbọ bo kọngbedopọ nado nọ godo na Houngbédji to ovo bibla 2011 tọn .
Yayi Boni jẹ gánzinpo ji whla awetọ to whenue é jẹnukọnna Houngbédji to ovo bibla mẹ .
Boni jẹte sọn gánzinpo lọ́ ji whenuena é fó gandudu whla awetọ na nuhe osẹn dọ nìyẹn .
Danúwatọ́ delẹ glọn aliho lọ po atin daho daho lẹpo , enẹgodo wẹ yé jẹ osò dè dó òhún he nọ yawu ze togbogan , ṣigba togbogan Boni ko tin to òhún devo mẹ .
Hihọ́tọ́ etọn susu lẹ wẹ gbleawu to nujijọ lọ mẹ .
E dó ovi atọ́n ( 5 ) .
Asi etọn Chantal tlọn hẹnnu De Souza tọn mẹ to Ouidah .

Dorothea Viehmann ( yin jiji to azán ṣinatọn , Abọhusun 1755 bo ku to azan 17tọ , Abọhusun 1816 ) yin na Jaman he nọ dọ otan ganji de .
Otan etọn lẹ wẹ tin to Brothers Grimms mẹ .
E yin jiji to Rengershausen he sẹpọ Kassel .
Mẹjitọ etọn lẹ nọ sa ahan sinsiyẹn .
Tọgbo Viehmann tọn lẹ wẹ dose Huguenots he họn sọn Franss yi Hasse-Kassel lẹ na ye zẹhu do todohukan ji Nantes lẹ tọn he he wadagbe na zọnpọ hẹ Huguenot he to Franss lẹ .
To whenue Viehmann to whiwhẹ ẹ , e nọ doto otan voovo he otọ etọn sin họntọn lẹ nọ dọ to whenue ye to ahan nu to otọ etọn ṣọvu mẹ lẹ .
Dorothea Pierson wlealọ hẹ Nikolaus Viehmann he yin avọtọtọ to 1777 .
Viehmann ṣonọ wẹ penukun do ovi ṣinawe ye tọn lẹ go to oku asu etọn tọn godo .
E nọ yin nuhe e sa sọn gle yetọn mẹ lẹ do penukun do ye go .
Viehmann jẹ `` Brother Grimm '' lẹ yọnẹn ji to 1813 bo dọ hugan otan kande na ye po aṣọ voovo lẹ po .
Na Huguenot wẹ tọgbo Viehmann tọn lẹ wa sọn wutu francie gbe me wẹ e nọ dọ otan etọn lẹ na ye do.Wilhelm Grimm kan dọ kosọ wẹ nọvisunu emi tọn do mọ Viehmann .
Wilhelm Grimm yidogọ dọ nawe lọ sọgan vọ otan etọn lẹ dọ whla susu bọ hogbe depope ma na diọ .
Otan Viehmann tọn susu lẹ tin bo ma ko yin tadona .
Taidi : Sandoglido wekun lẹ tọn lo `` KHM '' nọ dlẹnalọ do hosọ tangan Kinder- und Hausmärchen tọn .
Brothers Grimm lẹ dohia go na hogo lọ lẹ nado hodo nuhe Dorothea Viehmann ko do wayi lẹ po gblọdo lẹ po `` aus Zwehrn '' ( `` sọn Zwehrn '' , sandoglido na `` Niederzwehren '' ) .
Ye yi oyin yoyo lọ do pagigo na Viehmann .
Whlẹ họ awe he do hia go na fie Dorothea Viehmann nọ nọ dai to gbagbla owhe 1787 jẹ 1798 tọn mẹ podọ sọn 1798 kaka jẹ ku whenue e ku .
Ko yin tẹn diọ po wehọmẹ `` Quater 's elementary school '' tọn po hunglintẹ de po he nọ yin yiylọ po yinkọ nawe lọ tọn po .
Ṣọvu ahan tọn otọ etọn tọn to whelọnu ko tinto `` Hütt Brewery '' kọlomẹ tọn mẹ to din .
To 2019 , Berahna Massoum he nọ de yẹdide lẹ de yẹdide Dorothea Viehmann tọn .
Yẹdide lọ tinto sẹpọ `` Fairy Tale Quarter '' tọn .

Nicéphore Dieudonné Soglo ( azan koatọ́n-nukunẹnẹtọ Abọhúsun , owhe 1934 ) yin tonudọtọ Otò Benẹ tọn he sọ́ basi lizọnyizọnwatọ́ tangan Otò Benẹ tọn sọn owhe 1990 jẹ 1991 , podọ togbogan sọn owhe 1991 jẹ 1996 .
E pàṣẹ na lẹdó Cotonou tọn sọn owhe 2003 jẹ 2015 .
Soglo wlealọ hẹ Rosine Vieyra Soglo he yin togbogansi dayi tọn po tonudọtọ dé po .
E plọnnu gándo osun po nukunpedo akuẹzinzan po gò to wehọmẹ alavọ tọnUniversity of Paris po École nationale d'administration po .
Soglo mọ asi etọn Rosine Vieyra he yin wehọmẹ-gbẹ́ etọn to owhe 1947 whenue yé to nuplọn to otò Flans tọn mẹ .
Ye wlealọ to azan awetọ Liyasun owhe 1958 .
Ye ji ovì Awe Lehady Soglo ( he yin jiji to 1960 ) po Ganiou Soglo ( he yin jiji to 1961 ) po .
Soglo lẹkọ dó Otò Benẹ tọn ( he yé nọ ylọ dọ Dahomey to whelọnu ) mẹ , whenuena é yí gbedewema osẹ́n po nukunpedo akuẹzizan go tọn po to Paris godo .
E yin dodinnanutọ́ akuẹ tọn sọn owhe 1965 jẹ 1967 , enẹgodo wẹ tavẹ-ylọvi etọn Christophe Soglo yi hunhlọn dó yi gàn sọn Sourou-Migan Apithy sí bọ sọ yi Nicéphore dó Basi lizọnyizọnwatọ́ akuẹzinzan tọn .
To owhe 1972 , whenue Mathieu Kérékou lẹzun togbogan po hunhlọn dó yi gàn po godo , Soglo tọn yi togódo bo wazọn to azọnwhe International Monetary Fund ( IMF ) po akuẹsẹdotẹn aihọn tọn World Bank po .
To owhe 1980 lẹ , whenuena otò Benẹ tọn ma to nukọnyi to wehọ ajọ́liho tọn mẹ , gandudu Kérékou tọn basi tito opli daho otò Benẹ tọn he na hùn dotẹnmẹdote na tonudọgbẹ susu Multiparty Democracy nido tin .
Nicéphore yin dide nado lẹzun lizọnyizọnwatọ́ tangan to azan Wiawetọ whejisun owhe 1990 .
To ovo tintan he yin bibla to azan aotọ whejisun owhè 1991 nado du togbogan oto Benẹ tọn hé tonudọgbẹ susu lẹ dó dè omẹ yetọn lẹ dai mẹ , Soglo wẹ jẹnukọn whenue e bẹ madó kande-ko linlán ( 67.73 % ) ovo he ye bla tọn .
E sọ jẹ ganduji to azan ẹnẹtọ Lidosun owhe 1991 .
To owhè dopo godo , tonudọgbẹ Renaissance Party of Benin ( PRB kavi RB ) yin didoayi gbọn Rosine Vieyra Soglo dali bọ asi etọn sọ lẹzun nukọntọ na ogbẹ lọ́ to owhe 1994 .
To ovo he yin bibla to whejisun 1996 mẹ Mathieu Kérékou wẹ ze otẹn tintan bọ Soglo do yin dide sọn otẹn lọ mẹ .
To whejisun owhe 2001 sìn ovo he sọ yin bibla mẹ , Soglo tẹnpọn nado gọ̀ gandudu lọ́ yi ṣigba e sọ jai bọ Kérékou sọ vọ́ gandu .
Soglo ma sọgan whlẹn otẹn lọ bà to owhe 2006 na é kò dó owhè kande-gban he osẹn oto Benẹ tọn doayi wutu .
Ovi etọn Lehady Soglo po Ganiou Soglo po tẹnpọn nado du togbogan ṣigba yé jai .

Ibrahim Agboola Gambari , CFR he yin jiji to azán ko-nukunẹnẹtọ , osun atọntọ , owhe 1944 tọn mẹ to otò Ilọrin tọn , to Aimatẹn Kwara tọn mẹ , to tògbo Naijilia tọn mẹ .
E yin Tatọ Azọnwatọ lẹ tọn ( Chief Of Staff ) na Togbogan he ye dé yọyọ enẹ wẹ Muhammadu Buhari .
Jẹnukọnna ojlẹ ehe , E yin Nuyọnẹntọ podọ Nukunmọnu Togbo Naijilia tọn .
E ko sọ yin Mínísítà wayi na gbonuzọn to gblagbla Owhe 1984 jẹ Owhe 1985 tọn mẹ .
Mọdopolọ , E yin Nukunmọnu na United Nations ( UN ) , E sọ yin Wekantọ Lẹdo tọn , Bàn Ki-moon dé e taidi Azinponọ podọ mẹhe nọ yihodọ̀ na Hagbẹ Mẹyu tọn lẹ to Ogbẹ Kọndopọ Aihọn United Nations to Danfur ṣẹnṣẹn to Owhe 2010 tọn mẹ .
Ewọ wẹ Ayinamẹtọ tangan to International Compact ji podọ Aimatẹn Iraq tọn po podọ dó Oho devo lẹ ji bosọ yin Wekantọ na Ogbẹ Lẹdo Aihọn pe tọn .
E ko wazọn jẹnukọn hẹ Wekantọ na Ogbẹ Pọninọ Lẹdo aihọnpe tọn ( USG ) , bọ to Tohodidọgbẹ ( DPA ) tọn mẹ , Eyin dide to Osun aotọ , Owhe 2005 tọn mẹ , nado bẹ awọn he ye dé ena lọ .
To hẹjisun , Azan ẹnẹtọ , owhe 2013 tọn mẹ , Ibrahim Gambari yin Yinkọdona taidi Gbehosọnalijitọ Chancellor gbọn Ayimatẹngan Kwara tọn he nọ yin Abdulfatah Ahmed dali .
Enẹgodo , e yi Wehọmẹ Oyọnẹn Ajọwiwa tọn to Otò London tọn mẹ Fihe e yi gbedewema BSc .
( Nuplọnmẹ tito Ajọwiwa ) tọn te , e sọ yi gbedewema to International Relation mẹ .
Enẹgodo , E wazọn mẹplọntọ tọn to Wehọmẹ Alavọ Ahmadu Bello tọn to Zaria , to Aimatẹn Kaduna tọn mẹ , ehe yin Wehọmẹ Alavọ tọn Awetọ he klo hugan to Togbo Africa tọn mẹ sọn Owhe 1986 jẹ Owhe 1989 tọn mẹ .
E sọ wá lẹzun Nugopọntọ na mẹplọntọ lẹ na Wehomẹ Alavọ tọn Atọ̀n lẹ to Otò Washington DC tọn mẹ , Wehọmẹ Dodinnanu tọn Johns Hopkins International tọn , Wehọmẹ Alavọ Georgetown tọn podọ Wehọmẹ Alavọ Howard tọn po tọn .
E sọ wazọn hẹ Dodinnanutọ lẹ to Wehọmẹ Brookings Institution he tin to Washington DC podọ Nuyọnẹntọ dé to Bellagio Study , podọ ga e sọ wa dodinnanuzọn to Rockefeller to Otò Italia tọn mẹ .
Eyin dide taidi Ògán dé ehe nọ yin Honoris Causa , he yin Dotogan Humane lẹta ( D.Hum.Litt ) tọn to Wehọmẹ Alavọ Bridgeport tọn .
E yin Gbẹvi wedegbẹ Nuyọnẹntọ kandai tọn Wehọmẹ Alavọ Johns Hopkins tọn .
Togan Togbo Naijilia tọn na ẹn Otẹn Commander Of Federal Republic ( CFR ) tọn .

Moshood Kashimawo Olawale Abiola ( azán konukunẹnẹtọ , Avivọsun , owhe 1937 - azán ṣianwtọ , Avivọsun owhe 1998 ) zẹẹmẹdo M.K.O Abiọla yin ovi oto Naijilia tọn .
E yin jiji to Abẹokuta to ayimatẹn ogun tọn mẹ .
E yin ajọwatọ , wezintọ , tonudọtọ podọ dopo to ogan ayọnu ( yoruba ) ẹgba tọn lẹẹpo .
E whlẹn ogantẹn ogan oto Naijilia tọn to owhe 1993 , ewọ lọ wẹ mẹlẹpo kọngbedopọ bo yise dọ ewọ wẹ na yín togan oto naijilia tọ́n .
To whenue awhangan whenẹnu tọn Ibrahim babangida ma la dọ ewọ wẹ tọnta to tito ovo lọ tọn , e sọ sawhẹ nugbonọmayin po mawadodo po dokọna ẹn bọ e mado dugan lọ .
M.K.O basi matintọ to owhe 1998 .
Enẹ wẹzọn bọ ye do nọte jẹ owhe fotọn ( 15 ) godo , whẹpo mẹjitọ etọn lẹ do dó yinkọ na en `` Kaṣimawo '' .
Moshood tọnta to oyọnẹn agayiyi etọn tọn mẹ .
Sọn ovu whenu etọn gbọ́n , e sọ bẹ nake sisa sọn whenue e to owhe ṣianwe mẹ .
E nọ fọnzan yi nakegbemẹ nado din nake he e na sa jẹnukọn whẹpo e nado yi wehọmẹ na ewọ po otọ etọn he ko poyọnho podo nọvi etọn lẹ po nido mọ akwẹ zan ga. Whenue e sọ owhe fọtọn ( 15 ) mẹvi , e do ogbẹ aihundida tọn de te , he mẹ ye nọ jihan pe nado mọ nududu to nuwiwa tẹnmẹ depope he ye yi .
Madẹnmẹ , e lẹzun gbẹtọ nukundeji to ohan he ye to jiji pe mẹ , e wa lẹzun mẹhe nọ biọ azọnkwẹ whẹpo do jihan to nuwiwa tẹnmẹ dopodopo .
Akwẹ he e mọ to aihundida etọn mẹ wẹ e do gọalọna hẹnnumẹ etọn lẹ bosọ su wehọmẹkwẹ etọn he e yi to onitẹbọmi he tin to Abẹokuta .
Abiọla yin hodọtọ linlinwe sẹmẹsẹmẹ wehọmẹ etọn tọn he nọ yin the trumpeter whenue Oluṣẹgun Obasanjọ yin mẹbọdomẹgo etọn .
E kọnawudopọ po ogbẹ Natioal Council of Nigeria and the cameroons .
Whenue e pe owhe fọtọnnukunẹnẹ ( 19 ) mẹvi , na owanyin he e tindo na tito tonudidọ tọn , to asia ọbafẹmi awolọwọ tọn glọ he yin dowatọ ogbẹ tonudidọ tọn action group .

F. Lee Bailey Jr. , he nọ yin yiylọdọ F. Lee Bailey , ( mẹhe yin jiji to azán aotọ , Ayidosun owhe 1933 tọn bo nọgbẹ̀ jẹ azán atọ̀ntọ́ , Ayidosun owhe 2021 tọn ) yin whẹ̀yidọtọ na agọjẹdosẹntọ otò Amẹlika tọn de .
Yè ji Bailey do Waltham , Massachusetts .
E wazọn to Massachusetts po Florida po .
Bailey yiavunlọna Doto Sam Sheppard to whenuena e yin whẹ̀sadokọna dọ e hù asi etọn .
Bailey gọalọna Sheppard nado vọwhẹ̀ylọ , ehe Bailey tindo kọdetọn dagbe bo gọalọna Sheppard nado duto whẹ̀sadokọnamẹ lọ ji .
Bailey wẹ yin whẹ̀yidọtọ nukọntọ he tindo kọdetọn dagbe to avunlọyiyina Captain Ernest Medina mẹ to whẹ̀dọtẹn martial for the My Lai Massacre .
Bailey , po mẹdevo lẹ po , tindo kọdetọn dagbe to avunlọyiyina O.J .
Simpson mẹ to whẹ̀vọylọ etọn whenu fie e ko yin whẹ̀sadokọna dai te dọ e hù asi etọn dai tọn he nọ yin Nicole Brown .
To 2014 , Maine State Bar Association po Maine Supreme Judicial Court po gbẹ́ obiọ Bailey tọn dai nado vọ whẹ́dọwema etọn zùn yọyọ kavi gọwagbẹ̀ .
Bailey yin matintọ to Atlanta , Georgia to azán atọ̀ntọ́ , Ayidosun owhe 2021 tọn , osẹ dopo jẹnukọnna jijiwhe kanwe-ṣiatọ̀ntọ etọn whenu .

Akinwumi Isola yin jiji to azán ko-nukunẹnẹtọ Awewesun 1939 .
E Basi matintọ to azán fọtọ̀n-nukunatọ̀ntọ Afínplọsun 2018 .
Eyin Naijilia vijiji , otàn-kantọ , aihundatọ podọ é sọ nọ ze aṣa susu lẹ daga .
Eyin yinyọnen gbọn aihọn lọ blebu mẹ na oyọnẹn wekinkan tọn etọn po lehe e nọ ze aṣa ayọgbe tọn daga do .
E yi wehọmẹ bẹjẹeji tọn Labode Methodist tọn po wehọmẹ daho Wesley tọn .
Mọdopolọ eyi wehọmẹ alavọ tọn to Ibadan ( University of Ibadan ) finẹ wẹ e dugan B.A tọn te to oyọnẹn flansegbe tọn mẹ .
E hiawe bo yi gbedewema na oyọnẹn dodinnanutọn to owe ayọgbe tọn lẹ mẹ to wehọmẹ mẹho lẹ tọn to Awọnlin tomẹ ( University of Lagos ) to owhe 1978 whẹpo e do bẹ azọn meplọntọ tọn to wehọmẹ alavọ ( Obafemi Awólọ́wọ̀ University ) tọn to Ilé-Ifẹ .
Akinwunmi Isola sọ yin Nina ogantẹn to Ile-Ifẹ to owhe 1991 di ohia meyinọnẹn tọn na azọn Aihundida he e Kan whla tintan to owhe 1961 jẹ 1962 , Ẹnẹ Efunsetan Aniwura to whenue e gbẹyin wehọmẹvi to wehọmẹ daho Ibadan tọn .
Enẹgodo e Kan owe Aihundida tọn de he nọ yin Oleku to owhe 1986 .
Ewọ wẹ sọ kan ohan awujinamẹ tọn he nọ yin jiji to wehọmẹ daho Ibadan tọn kakajẹ egbehe .
Gbọnvona owe otangblo he tin to aga ehe Lẹ , e zindonukọn bo kan owe ajlu whenuho tọn lẹ , owe Aihundida tọn lẹ , otàn hodọnamẹ tọn lẹ po otàn susu hohowhenu tọn lẹ po .
Mọdopolọ edlẹnkan wa azọnwhe he nọ basi linlinwe lẹ , bosọ tindo azọnwhe he nọ ze Otàn Aihundida he e kan lẹ tọn to sinnimọto lẹ mẹ .
Isola no kan otan susu lẹ do glẹnsigbe mẹ , bo nọ basi lẹdogbedevomẹ etọn do Ayọgbe heyin ogbe edetiti tọn mẹ .
Na e tindo ojlo to ayọgbe mẹ taun .
To owhe 2000 , ye na ẹn gbedewema ( National Merit Award And The Fellow Of The Nigeria Accedemy Of Letters ) tọn na azọn dagbe etọn lẹ tọn .
Mọdopolọ e sọ yin dlapọntọ to wehome alavọ otò Jọjia tọn mẹ ( University of Georgia ) .
Owhe kandegbàn-atọ́n-nukunatọ̀n wẹ Isola whẹpo e do yin matintọ .

Alhaji Mohammed Awwal Ibrahim yin kọmegán Naijilianu de he sẹ̀n taidi ayimatẹngán Ayimatẹn Niger Tọn sọn Abọ̀húsun 1979 tọn jẹ Alunlunsun 1983 to ojlẹ Nigerian Second Republic tọn mẹ .
Tonudọgbẹ National Party of Nigeria ( NPN ) tọn ji wẹ e gbọ̀n do lezun ayimatẹngán .
E yì wehọ Provincial Secondary School tọn to Bida sọn 1956 jẹ 1961 bosọ zindonukọ̀n to nupinplọn etọn mẹ to wehọ School for Arabic Studies tọn mẹ to Kano .
E mọ gbedewema daho yí to Glẹnsigbe mẹ to wehọmẹ alavọ tọn Abdullahi Bayero College tọn mẹ to 1967 bosọ mọ daho pete tọn yi to 1970 .
E bẹ azọ́n jẹeji to Wehọmẹ Alavọ Ahmadu Bello tọn to 1967 taidi meplọntọ ogbè lẹ tọn de .
Sọn 1967 jẹ 1976 , Ibrahim yinukọ̀n taun to azọ́ngban anadidenanu tọn lẹ mẹ , ewọ wẹ yin yinkọ-zedainamẹtọ Bayero University tọn to Kano bosọ yin Anadenanutọ Wekantọ tọn na Center for Cultural Studies to gblagbla 1973 tọn jẹ 1975 tọn mẹ .
To whenue Ayimatẹn Niger tọn yin didoai to 1976 , azọ́ndenamẹ etọn diọ bọ e yin didohlan ayimatẹn yọyọ lọ mẹ taidi anadenanutọ .
To bẹjeẹji , e wazọ́n taidi Wekantọ Tẹgbẹ tọn na Azọ́ndenamẹ Vonọtaun lẹ bọ to godo mẹ e wa lẹzun Wekantọ Tẹgbẹ tọn na Gandudu Dokọ̀ tọn .
Ibrahim duto tito vobibla tọn dokọ̀ tọn po ayimatẹn tọn po ji bo gbọnmọ dali lezun Ayimatẹngán tintan he mọ aṣẹpipa gbọn vobibla dali to Ayimatẹn Niger tọn mẹ .

Edith M. S. Hodgetts ( e basi matintọ to 1902 ) bo yin Russianu de , wekantọ British tọn gando otan yọpọvu lẹ tọn go , folk tales po fairy tales po .
To godo mẹ , e sẹtẹn yi England .
To whenue e to zẹẹmẹ basi do owe lọ ji , Hodgett dọdọ asisa otan lọ tọn wẹ ohó gando vuwhenu etọn dile yè basi zẹẹmẹ naẹn do to wehọmẹ podọ dile e sọ yin didọ naẹn do gbọn yọnnu họmẹjladotọ po mẹhe nọ wa whegbe naẹn .
Dile e yin lilẹdo gbedevo mẹ .
Owe lọ yin kinkan na : Omẹ vonọtaun de yèdo Michael Nicolaevitch and Sophie Nicolaevna de Kapoustine , owe ehe no yinuwa do mẹhe to lilẹ do ogbe devo mẹ to aliho sinsinyẹn de mẹ , ovi yidodovi yétọn , Edith .
Awe to otan omẹ Russia tọn lẹ mẹ , The Blacksmith po the Devil po The Wonderful Trade po yin zinzinjẹgbonu to owhe 2017 he yin yiylọdọ The Sorcerer 's Apprentice : An Anthnology of Magical Tales by Jack Zipes , yin zinzinjẹgbonu gbọn ogbẹ́ Princeton University Press .
Otan devo lẹ wẹ , Vaselesa the Beautiful , The Silver Plate and the Transparent Apple , The Soldier and the Demons , The Snow-Maiden , Jack Frost , Ivan and the Chestnut Horse , The Three Kopeks , The Red Flamingoes , The Witch and the Sister of the Sun , Princess Vera the Wise , Count Daniel Nathaniel , The Witch , Mary and Netty , The Robbers , Ivashko and the Witch , Prince Kid-Skin , Want , An Angry Wife , The Lucky Child , The Potter and the Evil Spirit , Princess Grey-Goose , The Grey Wolf and the Golden Cassowary , Starveling , King Vladimir and the Skeleton , The Quick Runner , Honesty and Dishonesty , Foma Berennekoff , The Roguish Peasant , A Hoax , The Wonderful Sailor , Senka the Little , Elie Muromitch , The King of the Sea and Melania the Clever , The Last of the Russian Warriors , `` If you do n't like it , do n't listen , but do n't spoil my lies '' , and The Little Brown Cow .

Henry Townsend ( 1815–1886 ) yin yẹwhehodọtọ tomẹyitọ ṣọṣi Anglican tọn de to Naijilia .
E yin dide nado sẹ̀n di yẹwhehodọtọ tomẹyitọ de to 1842 to England , enẹgodo Townsend zingbejizọnlin yì Sierra Leone to owhe dopolọ mẹ .
To whenuena e ko wazọ́n to finẹ na osun vude godo , e wá yin sisẹdo Ayọnu-gbeji .
Thomas Birch Freeman wẹ Europe-nu tintan he wá Abeokuta .
E jẹ Abeokuta to azán widopotọ , Awewesun owhe 1843 tọn .
To whenue e lẹkọ do Gbagli to azán konukunaẹnẹtọ Awewesun tọn , e dukosọ hẹ Henry Townsend podọ to pọmẹ , yé basi Hùnwhẹ Jijizan Jesu Klisti Tọn , podọ yé dọyẹwheho to Gbagli .
Sọgbe hẹ Ajisafe , ewọ wẹ yin Europe-nu tintan he biọ Abeokuta , e jẹ Abeokuta to azán ẹnẹtọ Alunlunsun tọn to 1843 , podọ omẹ Abeokuta tọn lẹ hùnhomẹ taun nado mọ ẹn .
To pọmẹ hẹ Samuel Crowther , mẹhe yin Yẹwhenọ de to ṣọṣi Anglican tọn , podọ bosọ yin Ayọnu de , Townsend kàn ohàn sinsẹn tọn susu do Ayọgbe mẹ podọ e gọalọna Crowther nado kàn nuplọnmẹwe wehihia tọn do Ayọgbe mẹ .
Sọn 1871 jẹ 1872 , Townsend po asi etọn po wẹ yin wehọmẹgan wehọmẹ de tọn to Awọnlin .
Henry Townsend jo azọ́n do to 1876 .
To 1859 , Henry Townsend basi zinjẹgbonu linlinwe de tọn do Ayọgbe mẹ .
Mẹsusu nọ dọdọ ehe wẹ bẹjẹeji wézinzinjẹgbonu tọn to Naijilia , linlinnamẹwe lọ to tintan whenu nọ yin kinkan do ogbè awe mẹ .
Linlinwe lọ nọ aimẹ na owhe ṣinatọ̀n whẹpo do busẹ .

Lateef Adegbitẹ ( yin jiji to azán kotọ osun atọ̀ntọ owhe 1933 tọn bo basi matintọ to azán koatọ́n-nukunatọ̀ntọ osun sinẹnẹtọ owhe 2012 tọn ) .
To gbẹwhenu etọn , e yin Hoyidọtọ dé he lẹzun ( Attorney-General ) wheyihọ waji togbo Naijilia tọn ( Western Region of Nigeria ) whẹpo e wa lẹzun wekantọ daho wedegbẹ tọn na nugopọntọ na malenu lẹ to Naijilia .
Kandai lẹ dohia dọ e yi wehọmẹ Methodist tọn to Abẹokuta , ṣigba ewọ dọ emi yi wehọmẹ Alabiki tọn whẹpo do biọ wehọmẹ dokọ Paulu wiwẹ ( St.Paul ) tọn to Ignore , Abẹokuta to owhe 1942 .
To Whenuena Adegbitẹ gbẹ yin owhe sinẹnẹmẹvi wẹ e yi wehọmẹ vọnu nado yi wehọmẹ daho aholu tọn ( kings college ) to Awọnlin fihe yin dopo to ogbẹ he nọ plọnnumẹ gando malenu go to Naijilia ( Muslim student society of nigeria ) .
E fo wehọmẹ etọn to 1956 .
To owhe 1959 , nukọntọ wheyihọ waji tògbo Naijilia tọn Obafẹmi Awolowo na Adegbitẹ gbedewema nado yi wehọmẹ vọnu to yovotomẹ bo hiawe gando nuplọnmẹ osẹn tọn he F.R.A Williams ze dai go .
Adegbitẹ yi wehọmẹ Alavọ Southampton tọn bo yi gbedewema oyọnẹn osẹn tọn to osun sinawetọ owhe 1962 .
Enẹgodo , e hiawe to wehọmẹ daho osẹn tọn na nukọntọ Lancaster Gate to oto London tọn mẹ , enẹgodo to Grey 's Inn ( 1963-1965 ) .
E sọ yi gbedewema Common wealth tọn to yovotomẹ .
E bẹ azọ́n osẹnplọnmẹ tọn jẹeji to wehọmẹ Alavọ Awọnlin tọn , e hẹn otẹn lọ go kakajẹ whenue e hun azọnwhe etọn titi to osun sinẹnẹtọ owhe 1976 tọn .
E sọ yin dide taidi ogàn na whẹdida po Attorney-general wheyihọ waji tọn po to owhe 1973 tọn mẹ .
To osun aotọ owhe 1976 tọn wẹ e dó azọnwhe osẹn tọn ai , ewọ lọsu wẹ sọ yin azinponọ na azọnwhe lọ .
Azọnwhe etọn tin to Awọnlin po Abẹokuta po .
Osẹn Akuẹ po ogbẹ ( commercial and corporate law ) wẹ yin azọn titengbe yetọn .
Azọnwhe etọn he tin to Abẹokuta tin to Àgọ́ Obà .
Adegbitẹ yin dopo to mẹhe dó ogbẹ Gbmẹ ibi tọn ai to owhe 1972 mẹ .
Adegbitẹ yin ogàn ọgbẹ olimpiki oto Naijilia tọn ( Nigeria Olympic ) sọn 1972 jẹ 1985 .
E yin nukọntọ , azinponọ na ogbẹ ọgbẹ anadenanutọ wehọmẹ alavọ oto maiduguri tọn sọn 1984 jẹ 1990 .
E lẹ́zun ogbẹvi asẹpapatọ dó nusisa ji tọn to Awọnlin .
Enẹgodo e lẹzun ogàn daho na azọn po tẹnmẹninọnamẹ tọn po .
Yé yí ogantẹn he klohugan ( C O N ) tọn na ẹn .
E sọ dugan taidi seliki oto Ẹgba po papa Adini malenu Ẹgba tọn .
To Azan ṣinẹnẹ tọ , osun atọntọ owhe 2011 tọn , ahọluigbagan Good luck Jonathan de e taidi azinponọ na kandai oyọnẹn hihọ po jlọjẹ mẹtọn po ( Chairman , presidential committee on puplic awareness on security and civil responsibilities ) .
Dotogan Adegbitẹ yin nọvisunnu na otankantọ akonka de po nukundeji dé po he nọ yin Saburi Bíòbákú ( 1918-2001 ) mẹhe yin Giwa na wehọmẹ Alavọ Awọnlin tọn dai whẹpo dó yin matintọ .
E dọ malenu lẹ tindo tito podọ yé dona nọ basi whẹdida to osẹn ṣharia tọn glọ .
É zindonukọn dọ malenu lẹ ma tindo osẹn po tito mẹdekannujẹ tọn po gbọnvona dehe Ṣharia ko zedai .
Sharia yin osẹn wiwe hugan malenu lẹ tọn bo bẹ osẹn oto tọn po nuyiwa tọn lẹ po hẹn .
Adegbitẹ jlo na nọgodona kanvivan M.K.O Abiola tọn nado ze tito Sharia tọn dó ayimatẹn lẹ mẹ to bẹjẹeji Owhe 1990 tọn .
E sọ vọ doai to osun wiawetọ owhe 2002 tọn .
Hunyanhunyan dé fọn to klistiani lẹ po malenu lẹ ṣẹnṣẹn .
Adegbitẹ yin azinponọ na wedegbẹ ehe bo penukundo gbejizọnlinzintọ to ayimatẹn Ogun tọn po ogbẹvi wedegbẹ lọ tọn lẹ po .
To whenuena Ibrahim Dasuki lẹzun sọltan Sokoto tọn to owhe 1988 po ogan daho na wedegbẹ daho Naijilia tọn na malenu lẹ to Naijilia ( N S C I A ) , Adegbitẹ wẹ yin dide taidi wekantọ daho na wedegbẹ lọ , to gandudu Adegbitẹ po Dasuki tọn to NSCIA , he ye yi dodonu etọn hẹnnai to owhe 1974 , e lẹzun mẹhe sọ to azọn wa po zohunhun po .
To vivọnu owhe 2002 po bẹjẹeji owhe 2003 tọn po , Adegbitẹ dọnnu po Wọlé ṣoyinka po na e sawhẹ dokọna malenu lẹ dọ ye lẹ wẹ to danuwiwa zedaga bo kọn ohun gbẹtọ lẹ tọn dai to Kaduna , ṣigba Adegbitẹ yiavunlọ na malenu lẹ .
Enẹ zọn bọ é yin nina nunina Nobẹli tọn .
Atẹṣiṣi ehe zọn bọ yé henalọdotena hunwhẹ yọnnu whanpẹnọ hugan he ye jlo na basi to whenẹnu ( Miss World ) tọn to Naijilia .
Hunyanhunyan lọ sọ sinyẹn to whenuena linlinkantọ Isioma David he yin klistiani kan linlinwe de dọ eyin yewhegan lẹ nọ yi hunwhẹ yọnnu whanpẹnọ hugan lọ tọn tẹnmẹ wẹ , ye na ko dé asi yetọn lẹ sọn ye mẹ .
Enẹgodo wẹ mẹbọdomẹgotọ ayimatẹngan Zamfara tọn owhe 1993 tọn , enẹwẹ Mamauda Aliyu Shinkafi dọho to gbangba dọ e sọgbe hẹ osẹn na malenu lẹ nado sọn ohùn Isioma tọn dai .
Tlolo wẹ́ Adegbitẹ jeagọdo oho lọ dọ linlinkantọ Isioma mayin malenu podọ e ko biọ jona .
Enẹwutu e ma dona yin huhu .
Adegbitẹ dọ to linlinwe osun aotọ owhe 2003 mẹ dọ eyin oto Amelika po azọnwatọgbẹ etọn lẹ po sọgan diọ linlẹn , nuylankan he jijọ lẹ sọgan doalọte kiki eyin ye gọ aigba pelestinu lẹ tọn jo na yé , otẹn ma na sọ yin nina Osama Bin ladens nado zeta .
Matin whẹdida dodo jijọho ma sọgan tin .
Whenuena UNESCO basi hodọdopọ to owhe 2003 , ye ylọ Adegbitẹ nado dọ alọgọ he sinsẹngan lẹ ko wa nado doalọte na hunyanhunyan lọ .

Sidney Robertson Cowell ( yinkọ etọn to whenuena e yin jiji wẹ Sidney William Hawkins ) .
E yin jiji to azán awetọ ayidosun , 1903 bo ku to azan 23tọ Afinplọsun , 1995 ) yin tovi yọnnu Amerika tọn he to pinplọn lehe aṣa vovoo lẹ nọ ji ohan ye tọn lẹ gbọn bo sọ nọ sẹ ohan aṣa tọn lẹ do .
Sidney wẹ yin asi muzik komposa Henry Cowell tọn .
Otọ Sidney tọn wẹ Charles Albert Hawkins bọ onọ etọn nọ yin Mabel Hawkins ( yinkọ etọn whẹ po e do wlealọ wẹ Morrison ) .
Sidney yi plọn lomu gbe po tamẹnuplọmẹ po to wehọmẹ alavọtọn Stanford tọn .
E yi gbedewema B.A tọn to 1924 .
1924 wẹ Sidney da Kenneth Robertson , he yin medical student .
To alọwle lọ godo , ye yi Europe .
To 1925 , Sidney biọ `` École Normale de Musique '' he tin to Paris nado yi plọn piano po Alfred Cortot po .
To whenue e lẹkọ wa California , Sidney wazọn taidi mẹplọntọ to `` Peninsula School for Creative Education '' to Menlo Pak , California sọn 1926 jẹ 1932 .
Do jlẹ he mẹ e gbẹ do mẹplọn , Sidney plọn lehe ye sọgan yọn ohan po ahundopo po do podọ e wọ po asu etọn po yi plọn lehe aṣa devo lẹ nọ ji ohan ye lẹ te to San Francisco Conservatory Music .
To whenue alọwle etọn hẹ Kenneth Robertson gba kiṣa to 1934 , Sidney bẹagban bo yi New York City bo gọalọ na do deana na Social Music Program to 'Henry Street Settlement '' to odo whezẹtẹn-waji tọn .
E wazọn hẹ nawe mẹhemẹ jew nu de .
Sidney wazọn taidi alọgọtọ na Charles Seeger to 1936 .
Charles Seeger wẹ yin ayinamẹtọ ogbẹ Special Skills Division of the Resettlement Administration to Washington ( to nukọnmẹ yinkọ lọ wa yi didiọ do Farm Security Administrasion ) .
To whenue e lẹzun alọgọtọ wẹ e jẹ ahan aṣa lẹ yí ji ba sọ jẹ ye sẹdo ji to Appalachia , the Ozarks po the hopa Midwest po .
To nukọn mẹ Sidney lẹkọ yi California fi he e bẹ bosọ bai tito na nusẹdotẹn congress tọn , wehọmẹ alavọtọn California tọn , Berkeley po the Work Progress of California Folk Music Project ni do na alọgọ ẹ na azan he e jlo na wa .
Sidney wa lẹzun nukunpedo nugotọ azọn lọ tọn sọn 1938 do jẹ1940 .
Azọn watọ 20 wẹ to azọn wa to glọ etọn to ojlẹ enẹ mẹ .

Ursula Kemp kavi Ursley Kempe he hagbẹ lẹ sọ nọ ylọ dọ Grey ( nudi .
1525 – 1582 ) yin yọ́nnu Glẹnsinu de he amànuwatọ bosọ yin vijinamẹtọ de he yin hinhẹn yì owhẹ̀ nukọ̀n to 1582 na azé wutu bosọ yin kandokọnahù .
Kemp yin whẹ̀sadokọna ( podọ ewọ lọsu to godo mẹ wa yigbe etọn ) dọ e nọ yí gbigbọ ylankan lẹ do hùmẹ bosọ do nọ doazọ̀n kọmẹnu etọn lẹ .
E yin yọ́nnu de he bí taun podọ kọmẹnu etọn lẹ nọ saba ylọ ẹ nado wá gbọ azọ̀n na yé .
Yè wa dowhẹ̀ ẹ to godo mẹ dọ e nọ yọnẹn ganji bo nọ hẹn azọ̀n po oku po wá mẹlẹ ji , podọ e yin hinhẹn yì owhẹ̀ nukọ̀n to Chelmsford to Afínplọsun 1582 tọn .
To whenue e to owhẹ̀ nukọ̀n , susu to kọmẹnu etọn lẹ wẹ wá dekunnu sọta ẹ , dile yé to owhẹ̀ etọn jẹ na whẹ̀datọ Brian Darcy .
To pọmẹ hẹ họntọn etọn , Alice Newman , yè sawhẹ̀dokọna ẹn dọ ewọ wẹ dọ̀n oku wá na Edna Stratton po ovi awè po , Joan Thurlow gọna Elizabeth Letherdale .
Davy mọ kọgbọ̀ sọn azọ̀n etọn si na ojlẹ de podọ Thurlow yise dọ Kemp ko gbọazọ̀nna ẹn .
To ojlẹ delẹ godo , Thurlow po Kemp po do whẹ̀gbe gando nukúnpedomẹgo viyẹyẹ Thurlow tọn , Joan go .
Joan jai sọn apotin he mẹ yè nọ tẹ́ viyẹyẹ do mẹ bo ku na e wẹ́n ọkọ̀ wutu .
To whenue Thurlow kusẹ́ , e sọ vọ́ yì biọ alọgọ to Kemp si .
Kemp yigbe nado yí denali 12 nado hẹnazọ̀ngbọna ẹn .
Thurlow jẹgangan sọgan e gbẹ́ dọ emi ma na su akuẹ Kemp tọn ẹn , bọ dọ dọ emi ma gán penugo bo mọ akuẹ lọ sú .
Yé omẹ awè lẹ sọ vọ́ dọ ojlẹ̀ devo podọ Kemp sìn adán na Thurlow dọ emi na jlẹnu hẹ ẹ , podọ e sọ vọ́ kusẹ̀ whladopo dogọ .
Thurlow dekunnu dọ sọn whenue yé dọ ojlẹ̀ enẹ , ewọ po visunnu emi tọn po ma gọnma jiya gbede .
E dowhẹ̀ Kemp na azọ̀n he visunnu etọn jẹ , na sẹ́kuku etọn , gọna oku viyẹyẹ etọn tọn .
Thurlow jẹ̀ owhẹ̀ ehelẹ na whẹ̀datọ lọ bọ yé jẹ dodinnanu basi gando e go ji .
Alice Letherdale dekunnu dọ Kemp ko biọ okẹ́n he yè do nọ klọ́nu to emi si bọ emi gbẹ́ , na emi yọnẹn dọ `` kanlin ylankan '' de wẹ Kemp yin .
To enẹ godo , viyọnnu Letherdale tọn , Elizabeth mọ Kemp bọ e `` hlunnudọ '' do e go .
To whenue Elizabeth jẹazọ̀n bo ku , Letherdale dowhẹ̀ Kemp dọ ewọ wẹ yí azé do doyana viyọnnu lọ kaka bọ e ku .
Visunnu Kemp tọn owhe ṣinatọ̀n mẹvi , Thomas , yigbe dọ onọ̀ emi tọn do gbigbọ ẹnẹ .
E dọ dọ yewlẹ wẹ asé wewe de he nọ yin Tyffin , lẹngbọvu wewe de he nọ yin Tyttey , besé yuu de he nọ yin Pygine po asé yuu de he nọ yin Jacke po .
E dọ dọ emi ko nọ mọ bọ onọ̀ emi tọn nọ na yé àgàn ( beer ) po aklà yovo tọn po , bosọ nọ dike bọ yé nọ nu ohùn sọn agbasa etọn mẹ .
Thomas dọ dọ emi to finẹ to whenue Alice Newman wá onọ̀ emi tọn de .
E dọ dọ onọ̀ emi tọn yí ozẹ́n he yè yí okò dọ basi de na Newman , ehe mẹ e yise dọ gbigbọ ylankan lọ lẹ tin te .
E dọ dọ to azán delẹ godo emi mọ Newman bọ e to didọna Kemp dọ emi ko sẹ́ gbigbọ lọ lẹ dó nado yi hù dawe de po asì ẹ po .
Kemp dọna ẹn dọ to nudi owhe ao die , `` ohú emi tọn lẹ kusẹ́ '' .
E yì nawe amànuwatọ de dè to lẹdo lọ mẹ bọ nawe lọ dọna ẹn dọ yè ko do azé n ' a ẹn bosọ dọna dọ ni `` klọ azé lọ '' sọn ede go .
Nawe lọ dọ dọ avọsinsan lọ na biọ dọ e ni yí omí ohàn tọn , charnell de , amà wunmẹ de po sipáa de po zan .
Kemp basi avọsinsan lọ bosọ jẹ gangan .
Yọ́nnu awè he ewọ lọsu yọnẹn ko biọ alọgọ to e si gando sẹ́kuku go .
E gọalọna yé to aliho dopolọ he mẹ e penukúndo ede go te , podọ yélọsu jẹgangan .
Sọn whenẹnu e ko hẹnazọ̀ngbọna susu to kọmẹnu etọn lẹ mẹ .
E yigbe dọ nugbo wẹ dọ emi tindo gbigbọ mawe ẹnẹ he go visunnu etọn donu wayi lẹ .
E dọ dọ gbigbọ asú awè wẹ yin dehe nọ hùmẹ lọ lẹ , bọ awè he po lẹ yin asì , azọ̀n wẹ yélẹ nọ dó omẹ , bosọ no gidi oyin lẹ .
Kemp sọ zindonukọ̀n nado yigbe dọ emi sẹ́ gbigbọ mawe lọ lẹ do nado wẹ́n afọ na Grace Thurlow bo hù Joan Thurlow , Elizabeth Letherdale gọna ovísi Kemp tọn lọsu titi .
E donu yọ́nnu wiawe devo lẹ go dọ azétọ wẹ yélọsu yin , podọ ṣidopo to yé mẹ gọna Kemp lọsu wẹ yè dokankọnahù to 1582 .
Susu to yé mẹhe e slẹ́ lẹ mẹ wẹ yigbe na yede dọ emi do azé dile yé tlẹ yọnẹn dọ oku wẹ to tepọ́n emi sọ .
To 1921 , Charles Brooker mọ ohú yọ́nnu awè tọn to jipa de mẹ to St Osyth , ehe mẹlẹ yise dọ dopo to yé mẹ na ko yin Kemp tọn .
'Ohú azétọ lẹ tọn lẹ ' wá lẹzun nupinpọ́n de na jonọ̀ he wá lẹdo lọ mẹ lẹ , yé sọ nọ sú akuẹ whẹpo do yì pọ́n yé .
To 2007 , whenuho-kàntọ Alison Rowland dọ dọ sọgbe hẹ dodinnanu emi tọn , ohú lọ lẹ na ko yin depope to ao he yin huhu na azé wutu lẹ to owhe kanweko 16tọ po 17tọ po gblamẹ lẹ mẹ .
Dodinnanu agọe tọn de dọ dọ ohú lọ lẹ sọgan ko yin mẹhe nọgbẹ to bẹjẹeji ojlẹ-Lomunu lẹ tọn de tọn .

Sikiru Ayinde yin hànjitọ fuji tọn , bọ sọ yin Naijilia vijiji .
Ayinde Barrister jẹ ohàn ji sa ji to owhe 1966-2008 .
Barrister de ohan susu he sọ 127 tọn .
Eyi wehọmẹ dokọtọn Muslim mission po wehọmẹ model mushin tọn he tin to Awọnlin .
Enẹgodo e Yi wehọmẹ Azọnpiplọn , Azọnyinyọnẹn Yaba polytechnic tọn nado plọn wezinzin po Alọnuzọn devo po .
Ayinde Barrister bẹ hanjiji jẹeji sọn pẹvi gbọn .
Bọ ni wazon to malenu lẹ sìn nubibla Whenue ga.dile e to azọn wa é sọ nọ to ohàn Etọn lẹ ji .
É wazọn wezinzin tọn na azọnwhe he nọ Basi Ahan , Nigeria breweries .
Na kanvivan Etọn to Awhan nuglọ tọn whenu e wazọn wezinzin tọn na azọnwhe Awhanzọnwatọ̀ Otogbo Naijilia tọn .
E wazọn taidi Awhanzọnwatọ̀ to Awhangbẹ Ao tọ '10th'Brigade mima awetọ '2nd ' division Azọnwhe Awhanzọnwatọ̀ Naijilia tọn to Awhangan 'Adeniran ' glọ .
E sọ hoavun taun to Awka , Abagana po Oníṣa po .
Eyin didi to azán gbàntọ Awewesun 2010 to owhe etọn gbe to Awọnlin .

Lily Weiser-Aall ( 18 Awewesun 1898 - 26 Afínplọsun 1987 ) , e ji Elisabeth Augusta Jeanette Weiser , yin Austrian philologist po ethnologist po , mẹhe tindo oyọnẹn weplọnmẹ Germanic tọn .
Otọ́ etọn yin whẹyidọtọ podọ Onọ̀ etọn yin hànjitọ po piano hotọ po .
To whenue e du to tẹnpọn etọn ji nado hiawe to wehọmẹ alavọ tọn godo , Weiser-Aall plọn philology German po Nordic po tọn to wehọmẹ alavọ Vienna he to glọ na Rudolf Much .
E wa lẹzun dopo to wehọmẹvi he Much jlo , e mọ ajọ Ph.D tọn yi to 1922 podo wema de po sọn Yule de .
Wema etọn yin zinzinjẹgbonu to 1923 .
To whenue e ko yi ajọ Ph.D godo , Weiser-Aall yi wazọ́n to nusẹdotẹn Hamburg tọn , podọ e sọ wazọ́n taifi mẹplọntọ to Viennese middle school for girls .
Much po Fehrle po de Weiser-Aall basi tẹnpọn godo tọn etọn te .
Tẹnpọn lọ tindo nuyiwadomẹji sinsinyẹn do dodinnanu ji , titengbe dehe yin Otto Höfler po Neil Price po .
To 1928 , Weiser-Aall wlealọ po tamẹnuplọnmẹtọ Norwenu de Anathon Aall , bo wa sẹtẹn yi Oslo to godo mẹ .
Lily po Anathon po tindo ovi atọ̀n .
To 1933 , Weiser-Aall mọ ajọ H.M kongens gullmedalje tọn yi to wehọmẹ alavọ Oslo tọn dali na dodinnanu etọn do ohia sinsẹn tọn ji wutu .
To ojlẹ ehe mẹ , Weiser-Aall zin hosọ susu jẹgbonu do whẹho azé po majiki na linlin lẹ .
E sọ yin yinyọnẹn na dodinnanu etọn do whẹho gbẹtọvi tọn kavi linlẹn gbẹtọvi tọn he sọgan bẹpla ayiha etọn .
E wa yin dide taidi dopo to hagbẹ́ gigọ Norwegian Academy of Science and Letters to 1937 .
To wẹkẹ whán ll whenu , Weiser-Aall ko lẹzun asuṣiọsi , nado sọgan penukundo ovi etọn atọ̀n lọ lẹ go , e kọnawudopọ podo ogbẹ́ Ahnenerbe , ehe lọ mẹ wẹ e ko tin te sọn 1937 gbọn .
e yin dide nado yi tẹnpọn na oplọn sinsẹn tọn to Reichsuniversität Straßburg to Otto Huth glọ , bo wa yin didọna nado nọ basi lẹdogbedevo sọn Scandinavian do Germangbe mẹ .
To wẹkẹ whán ll godo , Weiser-Aall wa yin dopo to hagbẹ́ Norsk etnologisk gransking tọn bo lẹzun nukọntọ na mẹhe nọ jlanudo lẹ to Norwegian Museum of Cultural History .
E yi gbọjẹ to ojlẹ 1960 tọn mẹ , Weiser-Aall basi matintọ to 26tọ Afínplọsun 1987 .

Damilola Adegbite ( mẹhe yinkọ etọn to gigọ́ mẹ wẹ Oluwadamilola Adegbite yin jiji to azan fọtọn-nukun-atọ̀ntọ́ , Nuwhàsun , owhe 1985 tọn ) , e yin aihundatọ otò Naijilia tọn , e sọ yin ajọjlatọ dé , podọ tito Television ji tọn bayitọ dé .
E sọawuhia taidi Thelma Duke to adà he e yiwa to sinima soap opera Tinsel mẹ , bosọ sọawuhia taidi Kemi Williams to sinima Flower Girl tọn mẹ .
E yin dide taidi aihundatọ dagbe-hugan to tito Televizion ji tọn lẹ mẹ to Nigeria Entertainment Awards he wá aimẹ to owhe 2021 mẹ .
E yi wehọmẹ Queen 's College tọn to Yaba , to Awọnlin bosọ yì plọnnu gando Business administration go to wehọmẹ alavọ Bowen tọn to otò Iwo tọn mẹ to ayimatẹn Osun tọn mẹ .
Tinsel wẹ yin sinima tintan he mẹ e sọawuhia te .

Frances Tolmie ( 13 Kọ́yànsun 1840 - 31 Awewesun 1926 ) yin kàndai basitọ Scotland-nu gando aṣa go .
E yin jiji bosọ basi matintọ to Isle of Skye .
E yi ohàn Gaelic tọn lẹ he yin zinzinjẹgbonu to 1911 .
Onọ́ etọn wẹ Margaret MacAskill he yin jiji do Isle of Eigg .
Otọ́ etọn wẹ John Tolmie mẹhe sin whedo nọ tindo kanṣiṣa po MacLeod clan po to sẹpọ tòhomẹ Dunvegan tọn .
Otó etọn basi matintọ to whenuena e tin to owhe ẹnẹ mẹvi bọ whédo yin nukunpedo gbọn tavẹ etọn Hugh Macaskill Talisker tọn podo asi etọn po dali , to fihe e mọ bosọ ji họntọn susugege lẹ to otògbo lọ mẹ .
To 1854 , e wọ podo whédo etọn po diọ adà to Strontian fihe nọvisunnu etọn he jlo nado lẹzun lizọ́nyizọ́nwatọ te .
To owhe awe gblamẹ e zindonukọn to oplọn etọn to hànjiji mẹ podọ e taidi dọ e ko to pinplọn ede ogbe Gaelic tọn .
To 1873 , e yin dopo to wehọmẹvi tintan to ewnham College to Cambridge na ojlẹ oplọn awe tọn mẹ .
Ehe wẹ yin wehọmẹ tintan na yọnnu lẹ .
E sọ nọ yin finflin na tedidi vonọtaun etọn , oda vẹvẹ podo lehe e nọ daihun na wehọmẹvi etọn lẹ bosọ nọ dọ dọṣẹ gbọn pinpọn azìn he yin huhludopọ podo osin wiwe de po dali .
Tolmie lẹkọ yi Skye bo basi matintọ to Dunvegan to 31 Awewesun 1926 .
Ohàn he yi Kanweko-atọ́n sọn whèyihọ-waji Isles tọn wẹ ko yin bibẹ dopọ bosọ sọgan yin mimọ to kàndai ohàn aṣa lẹdo tọn mẹ he yin zinzinjẹgbonu to 1911 .
Bẹplidopọ owe Tolmie tọn wẹ ohàn tintan he ma tin to yovogbe mẹ lẹ he na yin zinzinjẹgbonu to kàndai etọn mẹ .
Bẹplidopọ lọ sọ yin lila gbọn kàndai basitọ aṣa tọn devo ( Lucy Broadwood ) dali bosọ basi owe lẹ he na zẹẹmẹ wehiatọ lẹ gando ohàn Gaelic lẹ .
Ohàn he yi nudi konukun-ẹnẹ wẹ yin vivọ zinjẹgbonu to 'The Old Songs of Skye : Frances Tolmie podo Her Circle ' by Ethel Bassin po , delẹ to ohàn lọ mẹ he yin gigopana gbọn Vaughan Williams dali taidi vọbayi nuhihò ahunkẹn tọn pẹpẹ na ohàn Gaelic tọn .

Lucy Anna White ( 4 Zósun 1848 – 17 Afínplọsun 1923 ) yin Britishnu he nọ ji ohàn folk tọn sọn Somerset .
E yin dopo to asisa ohàn lọ tọn he yin the folk song collector Cecil Sharp podọ e yin didọ dọ e ko wleawu na ahun etọn nado tindo ojlo .
To whenue e tindo owhe wiatọ̀n onọ̀ etọn dà William England to 1855 .
Louie ma penugo nado zinzọnlin ṣigba yé nọ wazọ́n dopọ bo nọ basi avọ̀ dopọ .
E wlealọ hẹ Jonathon White to 1875 bọ Louie wlealọ hẹ George Hooper to 1884 .
To gblagbla 1875 po 1884 po ṣẹnṣẹn e tindo ovi ṣiantọ̀n dile etlẹ yindo awe ma yin alọkẹyi sọgbe hẹ osẹ́n .
Louie tindo ovi atọ̀n to alọwle etọn po George Hooper po godo dile etlẹ yindọ e madẹn bọ asu lọ basi matintọ .
E wa yin ayidonugo na taun whenue Charles Marson lẹzun yẹwhehodọtọ gbetato etọn tọn .
E yin avunlọyitọ na nukọnyiyi , họmẹhunnu na sinsẹnyitọ lẹ , mẹplọnlọ na gbedide ṣọṣi tọn lẹ .
To 1903 , Sharp basi dlapọn na Marson to Somerset bọ Sharp bẹ ohàn lẹ yi ji .
Sharp wa yọn ohàn delẹ taidi Emma Overd to1904 .
Owe Sharp tọn lẹ yin zinzinjẹgbonu to 1905 bo bẹ ohàn he Lucy po Louie po ko plọnẹn lẹ hẹn po hàngbé dopo po .
Yé do hàngbé 33 na Sharp po hàngbé 27 gbọn Hooper dali .
Sharp ko dla yé pọn hugan whla ko .
White basi matintọ to Hambridge po Westport to 1923 .

Abibatu Mogaji , MFR , OON ( azán 16tọ Kóyànsun 1916 jẹ azán 15tọ Ayidosun 2013 ) yín ajọwatọ daho dé he yin otovi Naijilia tọn , bo sọ yin Ahigan yọnnu to Awọnlin .
Chief Tinubu sin oviyọnnu , Folashade wẹ wa lẹzun Ahigan daho yọnnu to otò Naijilia tọn mẹ to whenuena onọdaho etọn jo otẹn lọ do godo .
Uwhẹ di Ahitọ dogodo na Alomotu Peliewura .
Nususu dagbedagbe lẹ de Chief Mogaji ko wa na Ajọwiwa podo Ajọwatọ lẹ to otò Naijilia wa dike Gandutọ Otò Naijilia tọn lẹ wa yi ajọ̀ bodo doyẹyigona .
E ko sọ yi gigopanamẹnu susu lẹ sọn wehọmẹ-alavọ lẹ di , alavọ Ahmadu Bello tọn po alavọ Awọnlin tọn si .
To whenuena e tindo owhe kanwe-fọtọ̀n-nukundopo ( 96 ) e basi matintọ to owhe etọn gbe to Ikeja he yin tatọ-tonọ na Ayimatẹn Awọnlin tọn , ye sọ di oṣiọ etọn do Awọnlin .

Blossom Chukwujekwu yin aihundatọ Naijilia tọn , he basi dohia aihun etọn tintan .
To owhe 2015 e mọ ajọ̀ he yọn hugan yi to Africa Magic Viewers Choice Awards mẹ .
I. E po Evangelist J. C. Chukwujekwu , Blossom Chukwujekwu wẹ yin visunnu tintan to visunnu awe he mẹjitọ etọn ji lẹ me .
Ogbe Otolo to Anambra Huwaji-agewaji Naijilia tọn .
E yi Greater Tomorrow Primary School po Greater Tomorrow Comprehensive College to Benin City , Edo .
Na nuhe du Wehọmẹ daho etọn e de nado yí plọn Mass Communication to Anambra to University of Science and Technology fie e zan owhe dopo te .
E fo Wepiplọn etọn to Benson Idahosa University to Benin City , Edo whenue e ko zan whenu pẹde to University to Enugu .
Bọ to BIU , e yin ogàn na plipli ogbe Mass Communication ton ( AMSCOS ) to owhe 2007 jẹ 2008 .
E yin dopo to hagbe gbesọnọ to Popular House of Theartre ( H. O. T ) fie e yin nukọntọ to aihun lọ , Godless : The path to dawn .
Blossom hen otẹn etọn Ukemu to aihun lọ Godless nado no viavi .
To liyasun owhe 2008 , e yi gbedewema pò Bachelor of Science degree po to Mass Communications sọn Benson Idahosa University , Benin City , Edo State .
E be jẹ Awọnlin to Naijilia , to osun pede gbedewema etọn yíyí godo nado basi National Youth Service Corps Obligation .
Blossom nọ Awọnlin nado doafọna aihundidazọ́n etọn .
Yẹdide Blossom tọn wẹ yin zize do tito wadohia tọn Africa Magic Nollywood tọn lọ , Jara ji taidi dopo to aihundatọ 5 he jẹna ayidego hugan lẹ mẹ to 2013 .
Eyin omẹ enẹtọ to anadenanutọ ace Nollywood tọn , Charles Novia 's ton , to todohukanji mẹhe yọn aihun dá ganji tọn owhe 2003 , bo to owhe 2012 Chukwujekwu soawuhia to aihundida Flower Girl tọn me , ehe me yindidi etọn besọn .
To whenue eyin dide tọn to 2003 , e tindo kọdẹtọn dagbe ayidego de to Naijilia , Ghana , United Kingdom podọ hunwhẹ aihundida tọn to United States po Canada po .
Finding Mercy , yin dopo to dehe disà hugan to aihundida 2013 tọn lẹ mẹ .
Ewọ wẹ yin aihun he yé do dotana hunwhẹ̀ African International Film Festival ( AFRIFF ) tọn to 2013 .
To 2014 , Knocking on Heaven 's Door wẹ yè do hùn sinima họ̀sá lẹ lẹdo togbo lọ pe to Lidosun azan 18 .
Aliho he mẹ Chukwujekwu diahun te taidi `` Moses '' kanylantọ podọ fifietọ lọ zọn bọ e mọn ajọ̀ yí taidi Aihundatọ he mẹlẹ nọ jlo na nọ pọn to Africa Magic ji ( Africa Magic Viewers ’ Choice 2015 Best Supporting Actor award ) .
Aihun etọn he yin yinyọnẹn lẹ wẹ Flower Girl ( 2013 ) , Finding Mercy ( 2013 ) , gona Rita Dominic , Knocking on Heaven 's Door ( 2014 ) , Majid Michel , The Visit ( 2015 ) Nse Ikpe-Etim , A place called Happy ( 2015 ) po Ghana Must Go ( 2016 ) po to pọmẹ hẹ Yvonne Okoro .
E ko soawuhia to wadohia tele ji tọn sọha delẹ mẹ taidi Tinsel to MNET ji , ehe mẹ e yinuwa taidi Mr. Akinlolu Hart te , HIV MTVBASE tọn he hoṣọ́ etọn yin Shuga , CATWALQ gbọn Emem Isong po Monalisa Chinda po dali , My Mum and I Greg Odutayo tọn , About to Wed po Married po .
Chukwujekwu we nọ yinuwa taidi aihundatọ tọntlọngbọ lọ he yin Kelechi Pepple to wadohia tele ji tọn Naijilia tọn tintan lọ ; Taste of Love ( 2015 ) mẹ .

Adeniran Ogunsanya ( azán 31tọ Alunlunsun 1918 - azán 22tọ Abọ̀húnsun 1996 ) yin whẹ̀yidọtọ po tonudọtọ depo , bo sọ yin vijiji otò Naijilia tọn .
E sọ yin dopo to mẹhe dó ogbẹ tonudidọ tọn tòdaho Ibadan tọn ai lẹ mẹ ( IPP ) .
E wazọn taidi kọmiṣọna osẹnyọnẹntọ lẹ tọn podọ tito nuplọnmẹ tọn ayimatẹn Awọnlin tọn .
Ewọ dopolọ wẹ sọ yin ògán daho hugan na ogbẹ tonudidọ tọn he yin Nigeria People 's Party to whenuena e tin to ogbẹ .
Adeniran yi wehọmẹ dókọtọn he nọ yin yiylọdọ Hope Waddell Training Institute to oto Calabar tọn mẹ to whenuena e tin to tavẹ etọn he to aholuzọn wa to oto Calabar tọn mẹ de .
To owhe 1937 tọn mẹ e bayi zepọn to wehọmẹ bo tọnta to mẹhe yí na zepọn lọ lẹ mẹ , bọ yé naẹ Gbedewema De he dohia dọ Ahọlu wẹ na nọ penukundo akuẹzinzan wehọmẹ tọn etọn go .
Bọ ye sọ ze e wa wehọmẹ Kings college he tin to Aimatẹn Awọnlin tọn .
E zindonukọn to wehọmẹ etọn mẹ bo wà yi wehọmẹ alavọ tọn he yẹ nọ ylọdọ University of Manchester po Gray 's Inn he yin wehọmẹ osẹn pinplọnmẹ tọn .
E wa kọnawudopọ hẹ mẹdaho etọn he nọ yin Suuru Adebayọ Ogunsanya bọ yé do azọnwhe osẹnyọnẹntọ lẹ tọn yedetiti tọn ai bo nọ ylọẹdọ Ogunsanya & Ogunsanya Chambers to owhe 1956 tọn mẹ .
Etlẹ sọ yin ògán na Jọja lẹ to ogbẹ tonudidọ tọn he yin NCNC to owhe 1959 tọn mẹ , e sọ wa lẹzun nukọntọ na ogbẹ lọ to Ikeja po mushin po bo nọ nọtẹna yé to wedegbẹ osẹnnina tọn nukọn .
Adeniran hẹn tẹnmẹ Daho-daho lẹ go to ogbẹ tonudidọ tọn etọn mẹ podọ to Aimatẹn Awọnlin tọn mẹ ga. To tonudidọgbẹ etọn mẹ , e du azinponọ na wedegbẹ he no pàṣẹ to ogbẹ lọ mẹ podọ ga ògán na mẹho-mẹho tonudọtọ lẹ po nukunmọnuto tọn Ahọlu yovogbe tọn lẹ tọn , Enẹgodo wẹ e basi wekantọ na azọnwhe tonudidọ Ahọlu tọn .
Dogo e sọ lẹzun ògán na nukunpedonugotọ gandudu dokọ tọn mushin tọn .
Whẹpo bọ gandudu midelẹ tọn dó tọnsọn aimẹ , Adeniran du mínísítà na ohọ po fihe gbẹtọ lẹ nọ nọ po tọn to Aimatẹn Awọnlin tọn mẹ .
Enẹgodo ye sọ dee taidi kọmiṣọna na tito wepiplọn tọn to Aimatẹn lọ .
Adeniran lọ wẹ sọ du Anadenanutọ ogbẹ tonudidọ tọn Lagos Progressive he ogbẹ awe devo lẹ kọnawudopọ hẹ bo wa lẹzun Nigeria People 's Party ( NPP ) to whenuena gandudu midelẹ tọn awetọ wa aimẹ to Naijilia mẹ .
Modopolọ , Adeniran lẹzun azinponọ na ogbẹ yọyọ ( NPP ) tọn to whenue Sẹlẹ Olu Akifosilẹ he yin azinponọ ogbẹ lọ tọn dai hẹn otẹn etọn bú to gandudu whinwhlẹn hẹ Lateef Jakande to ovo de mẹ , bọ e tọn sọn azinponọ tẹnmẹ ògán lọ tọn .
Adeniran whẹwhẹ wẹ du sẹnyọnẹntọgan tintan to otò lọ blebu mẹ to gbẹwhenu etọn whepo e do lẹzun kọmiṣọna na tito wepinplọn tọn to otò lọ mẹ .

Olasunkanmi Abioye Opeola , Kurunloju 1 ( yin jiji to azán ṣinẹnẹtọ , Whejisun , owhe 1961 tọn ) yin Oniroko , Kọmegán to topẹvi Iroko tọn mẹ to Ayọnu gbeji to Ayimatẹn Oyo Tọn mẹ to Otogbo Naijilia tọn mẹ .
E ko to gandu sọn azan ẹnẹtọ Afínplọsun owhe 2011 tọn me .
Ewọ wẹ Oniroko tintan sọn whẹndo Abioye tọn mẹ .
Olasunkanmi yi wehọmẹ daho Iroko Grammer School , Iroko bosọ yi St ' Andrew 's Teachers ' College , Iseyin to owhe 1979 , bo mọ gbedewema daho yi to 1982 .
E kọnawudopọ hẹ Oyo State of Education ( NCE ) , bo jo azọ́n mẹpinplọn tọn do to owhe 2012 tọn mẹ taidi Alọgọnamẹtọ Wehọmẹ-gán .
Nudindọn ko tin to aimẹ dai gando mẹhe tọn aigba he to lẹdo lọ mẹ yin .
Adetunji Kolapo wẹ hẹn owhẹ̀ nudindọn lọ tọn wa Whẹ̀dọhọsa .
To hòkansemẹ de hẹ linlinhọsá Nigeria Tribune tọn whenu to azan wiatọntọ Whejisun owhe 2012 tọn , Oniroko lọ dọ dọ̀ .
Dawe lọ kàn whẹkanhlanmẹ ovẹvivẹ tọn de hlan Ayimatẹngán Oyo tọn whẹnenu tọn , General Oladayo Popoola , dọ emi tindo jlọje nado hẹ oflin Oniroko tọn ji .

Charry Ada Onwu-Otuyelu yin otanwekantọ Naijilia vijiji dé , podọ e yin yọnnu tintan he yin anadenanutọ Na yẹdide po aṣa gbẹtọ tọn po .
E wa sọn Amaigbo to ayimatẹn Imo tọn mẹ .
E yin otanwekantọ na ovivu lẹ .
e yin awhanfuntọ , bosọ wazọn hẹ ( Armed Forces Medical Service ) dai to awhan Biafra tọn whenu .
Hosọ etọn lẹ wẹ otàn po aṣa po .
Owanyi he e tindo na aṣa po otan po basi zẹẹmẹ dodinnanu etọn .
E sọ na nudọnamẹ gando hosọ azọ́n etọn lẹ tọn he bẹ , Catastrophe ’ , ‘ Our Grannies Tales ’ , ‘ Adobi ’ , ‘ Triumph of Destiny ’ , ‘ One Bad Turn ’ , ‘ Ada Marries a Palm Tree ’ ‘ Amaigbo Kwenu : History of My Town ’ , ‘ Good Morning Mr Kolanut ’ , po devo lẹ po hẹn .
Mahopọ Na owu he e na biọ , Charry Ada OnwuOtuyelu jẹ otanwe detọ́n ji to bẹjẹeji owhe 1980 .
Dopo to Azọ́n tintan he e wa lẹ wẹ ‘ Ifeanyi and Obi ’ , bo yi ajọ̀ to otanwe kinkan na yọpọvu lẹ to owhe 1988 .
E Zindonukọn to azọ́n nukinkan tọn nado mọ ajọ̀ susu lẹ yi na otanwé kinkan na yọpọvu lẹ .
Charry yin Dotozọ́nwatọ dé , e mọ gbedewema Dotozọ́n tọn yi to wehọmẹ alavọ ( University Teaching Hospital Ibadan and Maternity Hospital Lagos ) tọn .
N se dọ e tindo dotowhe to Obinze , sẹpọ Owerri , ayimatẹn Imo tọn .
Họntọn ṣie he nọ yin Chukwubuike sọ dọna mi dọ e yin awhanfuntọ́ dé , bo ko sẹn to ( Biafran Armed Forces Medical Service ) to awhan Biafra naijilia tọn whenu ( 1967-70 ) .
Ṣigba wékinkan etọn basi zẹẹmẹ walọyizan etọn , taidi Cyprian Ekwensi po Anezi Okoro , he mahopọnna dọ ye wa sọn hẹnnu Dotozọ́nwatọ tọn de , lẹzun nukọntọ́ to otanwé kinkan mẹ .

Idiat Shobande he to whedelẹnu nọ yin kinkan taidi Idiat Sobande yin aihundatọ yọnnu Naijilia-nu dé he nọ daihun ayọgbe tọn lẹ .
To 2011 , eyin gigopana po Africa Movie Academy Award po taidi mẹhe wà azọ́n hugan to yọnnu lẹ mẹ .
Azọ́n ehe yin mimọ to aihun nupinplọn yọnnu lẹ tọn dé he mẹ e tọ́n te he yin yiylọdọ Aramotu .
Idiat kọnawudopọ hẹ aihundagbẹ Nollywood ayọgbe tọn to 1995 .
To 2011 , Idiat dọho hẹ azọnwhe linlin tọn Vanguard dọ ada he emi yi wa to aihun Aramotu tọn mẹ , zọn bọ èmi dó do jintli nado hoavun na zẹnsisọ sunnu po yọnu tọn to Otogbo Naijilia tọn mẹ .
Idiat ko da aihun ayọgbe tọn susu lẹ , delẹ to ye mẹ wẹ : Iyawo Saara , Abode Mecca , Omo Iya Ajo po Aramotu .
Aihun he diyin devo he e da lẹ wẹ Kondo Olopa ( 2007 ) , Láròdá òjò ( 2008 ) po Igbeyin Ewuro po to ( 2009 ) .
To 2010 , Idiat yin tọ́ntlọ́ngbọn to aihun Aramotu tọn mẹ .
Aihun ehe dó yọnnu lẹ hia taidi mẹ he to nulẹpo wa nado tindo nuyiwadomẹji dagbe to lẹdo mi tọn lẹ mẹ to aihọn he hunnukun ehe mẹ .
Ehe wẹ zọn bọ e mọ gigopanamẹnu he yin Africa Movie Academy Award for Best Actress yi .
Ṣigba hẹn ẹn bù to enẹgodo bọ Ama Abebrese wẹ wá mọyi .

Babajide Sanwo-Olu ( yin jiji to azan koatọntọ , Ayidosun , owhe 1965 ) tọn .
E yin tohodọtọ de po Togan alọnu tọn Ayimatẹn Awọnlin tọn .
Ọgbẹ akizanọ ( All Progressive Congress ) tọn glọ wẹ e tọn te , Akinwunmi Ambode wẹ yin Togan to whenue e whlẹngan hẹ to ovo De mẹ bosọ du to eji to ogbẹ tonudidọ tọn ( All Progressive Congress ) tọn lọ glọ .
Enẹgodo e sọ yi John F. Kennedy School of Government .
E sọ wa wazọn to Chartered Institute Of Personel Management ( CIPM ) , Enẹgodo e sọ wazọn to finẹ ga podọ ga to ogbẹ Nigeria Institute Of Training And Development ( NITAD ) .
Whẹpo bọ e dó tọn nado du Togan de Ewọ wẹ yin ògán po anadenanutọ azọnwhe Lagos Property Development Corporation ( LSPDC ) tọn po .
Enẹgodo ẹṣọ wayi wazọn to First Inland Bank Plc he ko lẹzun ( First City Monument Bank ) todin bọ esọ yin mẹ he bọdo ogan daho akuẹsẹdotẹn lọ tọn go .
Ewọ dopolọ wẹ sọ yin Azinponọ na azọnwhe Baywatch Group Limited po First Class Group Limited po .
Ye yi dó du tẹnmẹpọnna kọmiṣọna na Economic Planning and Budget kaka jẹ owhe 2007 to Whenue ye de taidi kọmiṣọna ajọwiwa tọn po azọnwhe lẹ tọn po to whenue Bola Tinubu to Togan yin to whelọnu .
To whenuena vobibla togbo lọ tọn wa aimẹ to 2007 , ye de Babajide Sanwo-Olu taidi kọmiṣọna na tito wepiplọn tọn po tito mẹhe jo azọ́n lẹ tọn po to whenue osẹnyọnẹntọ Babatunde Fashola yin Ayimatẹngan Awọnlin tọn .
Babajide Olusola Sanwo-Olu sọ lẹzun ògán na azọnwhe Lagos State Development and Property Corporation ( LSDPC ) to whenuena Togan Akinwunmi Ambode to gandu to owhe 2016 .

Anarachi Nwosu ( yin jiji to azan koatọnnukunẹnnẹtọ osun ṣiẹnnẹtọ owhe 1994 . )
yin yẹdenanutọ , aihundatọ po wekantọ po , Yin tovi oto Naijilia .
Ewọ wẹ da Melaníe Unscripted .
Aihun otan tọn Black he e basi to oto Tokyo tọn mẹ wa sọawuhia to International Centre of Photography to owhe 2017 to oto New York tọn mẹ .
E sọ sọawuhia to Ultra Super New Gallery to oto Harajaku tọn mẹ .
E yi wehọmẹ daho alavọ tọn Temple University to oto Philadelphia tọn mẹ .
Ewọ wẹ dé yẹdide na gbẹtọ nukundeji lẹ di Naomi Campbell to whenue e wa Aimatẹn Awọnlin tọn to oto Naijilia tọn mẹ po Ebonee Davis po .
E ko sọ basi nukọntọ na aihun pevi to azọnwhe di Nike to Naijilia , e ko sọ wazọn po hanjitọ lẹ di Mr Eazi , Yxng Bane , Nonso Amadi , Odunsi The Engine , Santi , Kwesi Arthur po Tóbi Lou po .
E sọ wazọn di yẹdenanutọ na Childish Gambino to owhe 2018 .
Ewọ wẹ yẹdenanutọ na The Fader he yin bibasi to oto Japan tọn mẹ .
To owhe 2017 , ewọ po Stella McCartney po wẹ yin yẹdenanutọ lọ .

Elizabeth Marcelle Lively Hamer ( yin jiji to azan 14tọ liyasun 1900 bo ku to azan ẹnẹtọ whejisun,1974 ) yin Amerika Labrarian de podọ e to pinplọn lehe ye nọ yinuwa do aṣa liho to bgetato lẹ mẹ bo sọ to yiyi do kan ji .
E wazọn to wehọmẹ alavọtọn Texas po El Paso Public Library po na hugan owhe 30 .
E wazọn taidi mẹ he jẹakọ hẹ otan aṣa Texas tọn po whenuho etọn po .
Hamer wazọn na owhe 17 taidi mẹ he nọ penukun do akuẹ ogbẹ aṣanuplọmẹ Texas tọn .
Otọ etọn nọ yin Robert Morris bọ onọ etọn nọ yin Clara Susan ( Lemon ) Lively .
Otọ Hamer tọn yin ajọwatọ daho de podọ e nọ wazọn to akuẹ sẹdo tẹn .
Onọ etọn nọ plọn glẹsi gbe to wehọmẹ daho Grayton tọn .
Hamer zan whe dopo to wehọmẹ daho sinsẹn tọn he sinsẹnnọ yọnu lẹ nọ deana na Kidd-Key college whẹpo e do wa fo wehọmẹ daho Southeastern State Normal .
To 1919 , Hamer yi gbedewema owhe awe tọn to wehọmẹ daho sinsẹn tọn , to wehọmẹ lọ ewọ wẹ yin nukọntọ ogbẹ wehọmẹvi lẹ tọn tọn .
Hamer yi gbedewema daho to glẹsi gbe mẹ to wehọmẹ alavọtọn Oklahoma tọn to 1921 .
To nukọn mẹ e yi gbedewema daho hugan to wehọmẹ alavọtọn Texas tọn to 1939 .
Wema he mẹ Hamer wazọn te wẹ `` Anecdotal Elements in Southwestern Literature '' .
To linlinwe ogbẹ tọn 1943 tọn he dọho gando otan Texas tọn de mẹ , wema Hamer tọn wẹ ye dọ e yin hihia hugan to wehọmẹ alavọtọn Texas tọn pete mẹ .
Hamer da asu etọn Robert Colt Hamer to 1922 .
Alọwle lọ de ovi yọnusi dopo tọn enẹ wẹ , Mary Marcelle Hamer Hull .
Alọwle Hamer tọn gba to 1930 .
Hamer nọ zan `` Battle Hall reading room '' taidi azọnwate etọn .
El Paso Public Library na ẹn azọn dọ ni yin alọgọtọ to 1955 .

Amanda Julia Estill ( 1882 – 1965 ) , he sọ yin yinyọnẹn taidi Julia Estill yin weplọnmẹtọ Amelikanu de , wekantọ podọ aṣa-plọnmẹtọ de .
degree ( 1904 ) and an M.S .
degree ( 1905 ) from the University of Texas at Austin .
Estill yin dopo to hagbẹ podọ ogán dai tọn na ogbẹ́ aṣa Texas tọn he yin ada de to American Folklore Society ( AFS ) tọn to ( 1923 kakajẹ 1924 ) .
Nukinkan etọn do nuwadomẹji agọ do jijọ omẹ tata Amẹlikanu lẹ tọn to ojlẹ dopolọ mẹ yin otan he gando yovo lẹ goEhe yin pipa agọ he nọ saba yin mimọ to aṣaliho .

Dèhoumon Adjagnon he mẹlẹpo yọnẹn di Baba Yabo yin jiji to azán wiatọ̀ntọ Whejisun 1925 .
E yin mẹhe diyin to Benẹ-yigbaji de na aihun nuwhinwhẹn didọ tọn etọn lẹ tọn podọ gbọn wadohia bibasi etọn lẹ dali .
Baba Yabo yin dopo to nukunmọnu aihundatọ he yinkọ etọn yì aga hugan to Benẹ-yigbaji lẹ mẹ .
E diọ adà yọyọ na wadohia bibayi to Benẹ podọ alọpa he mẹ e nọ yí nuwhinwhẹn didọ etọn do dọ otàn lẹ gbọn .
Yè ji Baba Yabo to Họgbonu ( Porto-Novo ) , to otò Benẹ tọn mẹ .
Ovi etọn wẹ yé nọ ylọ dọ Frédéric Joël Aivo .
Yé dè boṣiọ Baba Yabo tọn he dite sọ gbẹtọte atọ̀n nado nọ flin Baba Yabo do lẹdó zevou tọn mẹ to họgbonu .
Baba Yabo basi matintọ to azán tintan Afínplọsun 1985 tọn .
E tindo owhe kande-fotọ̀n-nukunẹnẹ .

Ayoka Olufunmilayo Adebambo yin lẹnnuyọnẹtọ Naijilia podọ mẹplọntọ gando kanlin yìnyìn podo kunkan yetọn lẹ po .
E yin wesetọ yọnnu tintan he plọn gando kanlinlin yìnyìn podo kunkan kanlin tọn po .
To Zósun 2010 , e yin nina ajọ̀ na e yin dopo to hagbẹ Animal Science Association of Nigeria ( ASAN ) .
To whenue e tin to Ile-Ife , e ze ayidonugo etọn do nukọn yiyi ohàn lẹ yìnyìn tọn ji na lẹndai ajọwiwa tọn .
To 1993 , e sẹtẹn yì azọnwatẹn kanlin yìnyìn tọn po lẹnunnuyọnẹn kúnkan-didiọ po tọn , to wehọmẹ alavọ tọn na glèzọnwiwa ( Federal University of Agriculture ) , to Abeokuta to Naijilia .
To alọnu din , e yin dopo to hagbẹ Wedegbẹ́ Anadenanutọ lẹ tọn to wehọmẹ Alavọ lọ tọn .
Yinkọ etọn tin to todohukanji yọnnu fọtọnnukundopo ( 16 ) he yin omẹ nukundeji Naijilia tọn he yin lẹnnuyọnẹtọ podo dodinnanutọ po to tele Silverbird TV tọn ji .
Ayoka sọ mọ ajọ̀ Tòwedegbẹ Britain tọn yi gọna ogbẹ nukọn yiyi lẹdo mẹ tọn .

Ethel Rudkin yin jiji to azán 21tọ Zósun 1893 tọn bo kú to azán 21tọ Zósun 1985 ) yin glẹnsi gbe kantọ , whenuho dọtọ , otan aṣa tọn dọtọ podọ mẹhe nọ plọnnu gando nuhe yin hinhọn sọn doglọ lẹ .
Lincolnshire wẹ e yin jiji te .
Rudkin tin to mẹ tintan he jẹ nuyizan aṣa tọn lẹ yi ji to Lincolnshire podọ delẹ to nuhe e yi lẹ mẹ to nọtẹn gbangba tọn susu lẹ mẹ podọ e sọ to North Lincolnshire museum mẹ .
Otọ etọn po onọ etọn po wẹ Richard po Ethel Hutchinson po .
Hẹnumẹ onọ Rudkin tọn lẹ wa sọn Suffolk .
To whenue Rudkin gbẹpo to pẹvi , e nọ plọnnu bosọ nọ penukun do ovi he tindo whẹdo dopo lẹ go .
To 1917 , Rudkin wlealọ hẹ George Rudkin he wa sọn Folkingham .
Sọgbe hẹ nuhe yin kinkan do yẹdide oṣiọ tọn etọn ji alọwle lọ vivi taun ṣigba e ma dẹn to aimẹ na asu etọn ku to whe dopo poun to alọwle lọ godo to 1918 .
George he yin asu etọn wẹ ponọ he nọ penukun do oso he nọ yin yiylọ dọ Machine Gun Corps to wẹkẹ whan tintan whenu bọ ku to whenue e bẹ azọn he gbaipe to whelọnu bo nọ wle gbẹtọ lẹ sọn awọntin po vẹgomẹ po .
Ye na asu etọn ajọ Military cross tọn .
To whenuena George ku godo , Rudkin lẹkọ yi Willoughton nado nọ pọ hẹ mẹjitọ etọn lẹ bo penukun do ye go .
To nukọn mẹ to gbẹzan Rudkin tọn mẹ , Lucy Arliss gọna ẹn e nọpọ po e po bo gọalọ naẹ nado họn azọnwanu lẹ na azọn etọn sọn doglọ .
Lucy Arliss ma jo Rudkin do kaka jẹ ku whenu etọn .
To 1972 , Rudkin po Arliss po yi nọ họ pẹvi de mẹ to Toynton All Saints sẹpọ Spilsby .
To owhe vude godo , Arliss wa ku .
Dẹpẹ yinkọ he họntọn Rudkin tọn lẹ nọ ylọ ẹ dọ wẹ `` Peter '' .
Susu to nuhe e yi lẹ mẹ Bẹjẹeji to owhe 1920 po 1930 lẹ po mẹ .
Rudkin wẹ gọalọ na C.W Phillip nado dindo na ohọ hoho he to war survey map mẹ .
To 1931 , e kọnawu dopọ hẹ ogbẹ aṣanuplọnmẹ tọn bọ Margaret Murray dotuhomẹ na ẹn gando azọn he e wa to Lincolnshire lẹ go .
Rudkin de zinzijẹgbonu etọn Lincolnshire Folklore tọn bo do Murray hia to homẹ bibiọ etọn mẹ to 1936

Chinyere Ohiri-Aniche yin ogbè plọntọ po weyọnẹntọ , bo yin Naijilia vijiji de .
Sọn owhe 2016 wẹ e ko yin ogan na ( National Institute for Nigerian Languages ) ( NINLAN ) .
Kakajẹ whenue e basi matintọ .
E lẹzun mẹplọ́ntọ́ daho tintengbe to mẹpinplọ́n to ogbè Igbo tọn mẹ , to wehọmẹ alavọ Awọnlin tọn mẹ .
E mọ nunina owe Zinzinjẹ̀gbonu apá tintan po awetọ́ po tọn he yin kinkan do ota etọn mẹ yi to owhe 2015 .
Taidi ogán na ( Linguistic Association of Nigeria ) ( LAN ) to owhe 2014 .
Ohiri-Aniche dọ mẹdepope na dó ogbe kavi kàn ogbe he hugan 400 to togbo Nigeria tọn to madẹnmẹ .
To Avivọsun owhe 2016 tọn , togbogán Naijilia tọn ( President Buhari ) dé e taidi ogán wedegbẹ́ ( chief executive officer of the National Institute for Nigerian Languages ) ( NINLAN ) tọn .
Ewọ wẹ yin omẹ atọntọ́ he nọ otẹn ogán wedegbẹ́ he nọ penukundo ogbé Naijilia tọn go , he bọdo Ben Elugbe go ( NINLAN ) .
To vivọnu owhe 2016 tọn e na avase dọ nuhe hugan ogbe kande-ao ( 50 ) to Naijilia wẹ na yi vasudo to niyaniya mẹ .
E basi matintọ́ to zosun owhe 2018 tọn .

Idakwo Michael Ameh Oboni II ( 1948 jẹ azán ko-nukunawetọ , Avivọsun , owhe 2020 ) wẹ yin Attah Igala koatọ́n-nukunawetọ he du to ahọ́lúduta Igala tọn to tògbo Naijilia tọn .
To owhe 1960 , e fó wehọmẹ dokọ̀ Saint Boniface tọn to Idah .
Enẹgodo e yì wehọmẹ daho Saint Augustine tọn , Kabba , bo tọ́nwe to owhe 1967 .
E zindonukọ̀n bo yì wehọmẹ Kaduna ( Kaduna Polytechnic ) tọn bo yí gbedewema to oyọnẹn dogbọ̀n nukunpipedo aigba po azọ́nwhé lẹ po go mẹ to 1980 .
E dè sọn ojlo mẹ bo tọ́n sọn emẹ to 1974 .
E wazọ́n taidi aigba dlapọ́ntọ to Ayimatẹn Kwara tọn bo tọn sọn emẹ to owhe 1975 nado zindonukọ̀n to wehihia etọn mẹ .
enẹgodo e biọ azọ́n Federal Capital Development Authority ( FCDA ) tọn mẹ .
To owhe susu godo , e lẹzun mẹbọdomẹgotọ Anadenanutọ tọn , bo jo azọ́n do to owhe 2006 tọn mẹ .
E yigbe dọ emi wẹ yin ahọlu tintan he dà asì dopo to otò Igala tọn mẹ .
To whenuena Buhari bẹ tito gandudu tọn etọn jẹeji to Naijilia , Ahọlu Ameh Oboni Awetọ to whenuena e to hunwhẹ owhe atọ̀ntọ to ganji etọn du to 2016 to otò Idah tọn mẹ , dọ na togbogan lọ nado bẹ azọn diọdo tọn etọn jẹeji sọn Ayimatẹn Kogi tọn .
To owhe 2019 , to hunyanhunyan he fọ́n to vodidi whenu , Attah Igala hodẹ̀dó mẹhe fọ́n hunyanhunyan lọ dote to ayimatẹn lọ lẹ .
Visunnu etọn he nọ yin Prince Ocholi Idakwo dọho gando otọ etọn go dọ `` é tindo walọdagbe po ojlo , mẹwhinwhan na nukọnyiyi àṣà otò lọ tọn .
Oboni II kú to dotowhé Ibadan tọn na azọ̀n zẹ̀ntín he ye basi mẹ̀zizẹ etọn ṣigba bo ma tindo kọdetọ́n dagbe wutu .

Fatiah Kanyinsola Ojediran yin jiji to azán ko-atọ́n-nukun-dopotọ , Avivọsun , owhe 2008 bo yin ohànjitọ Naijilia tọn podọ ohànkantọ , e yin yinyọnẹn gbọn azọn etọn dali di Phatiah kavi ohàn Phatiah tọn .
E yi wehọmẹ Starfield group schools to Awọnlin na wehọmẹ pevi podo dehe bọdego po bo zindonukọn yi wehọmẹ Ifako International Schools nado fó wehọmẹ bọdego tọn .
To whenue e ko do ojlo etọn hia godo , mẹjitọ etọn lẹ jẹ awleawudaina nuhudo etọn lẹ nado sọgan jihan na gbẹtọ lẹ .
E yin pinplọn gbọn otọ́ etọn dali he yin titobasitọ ohàn tọn bosọ doalọ gbedide mẹ nado biọ azọnwhe ohàn otọ́ etọn tọn Climax Entertainment to 2019 .
Gbetọ lẹ jẹ ohàn etọn lẹ se ji to whenuena e diọ ohànṣa etọn bo ka sọ ze ohàn pop dagbe daga to Naijilia .
E basi obiọ zogbe tọn sọn gandutọ lẹ si nado penukundo ovi pẹvi lẹ he é ylọ dọ sọgodo to ohàn etọn mẹ “ Leaders of Tomorrow ” podo linlẹn lọ po nado dọn ayidonugo gbẹtọ lẹ tọn do ninọmẹ nukunbibia yọpọvu lẹ tọn to aliho he sọgbe hẹ ojlo UNICEF tọn mẹ .
Azọn etọn lẹ wẹ : E ma gbọjẹ , kakatimọ e zindonukọn nado dlẹnkan yi finukọn taidi akùn nado basi ohàn he sọgbe , ohàn gbọdo lẹ podo ohàn he sọgan jlọ gbẹzan mẹtọn dote .

Warisi wẹ yin Ahọlu Kano tọn sọ́n owhe Wariri 1063 jẹ 1095 .
E yin visunnu Bagauda po Saju tọn .
Warisi wẹ yin ahọlu awetọ he dù , bo yin Visunnu Bagauda tọn .
yinkọ onọ etọn tọn wẹ Saju .
oyín mẹhe sẹpọ́ ẹ̀ lẹ tọn wẹ Galadima Mele , Barwa Jimra , Buram ( na é yin ahọ́vi wutu ) Maidawaki Abdulahi , ahọ́lú Gija Karmayi , Maidalla Zakar , Makuwu , Magaaiki Gawarkura , Makama Gargi , Jarumai Goshin Wuta , Jarmai Bakushi , Bardai Duna , po Dawaki Surfan po .
Omẹ ehelẹ wẹ yin Agbàgò nujọnu lẹ , devo lẹ gbẹ po .
Gawarkura dọ “ Ahọ́lú mítọn , eyin a sọgan dó Whèzẹtẹn-waji , whèyihọ-waji , Hùwaji , Agéwaji , dọnsẹpọ́ Gazarzawa , na ewọ wẹ họ̀nhungan otò lọ tọn he ma tindo boṣiọ huhlọ́nọ́ de .
É yin a jẹ finẹ , yi nunina lẹ dó klọ Agbàgò lẹ , bo dugan dó yewlẹ po boṣiọ yetọn lẹ po ji .
Ahọ́lú lọ gblọn dọ '' eheo n ma tindo huhlọn depope ba ; , n ko poyọnhó . ''
Warisi duahọlú otò Kano tọn na owhe gbannukunatọ̀n .

Rukayya Umar Dawaiya ( yin jiji to azán fọtọ̀n-nukunawetọ kọyansun owhe 1985 tọn ) yin Aihundatọ Kannywood tọn he wa sọn Ayimatẹn Kano tọn mẹ to tògbo Naijilia tọn mẹ .
Otọ etọn yin ajọwatọ he wa sọn Matazu , to Ayimatẹn Katsina tọn mẹ bọ onọ etọn wa sọn Ayimatẹn Borno tọn .
Dawayya hia wehọmẹ dokọtọn podo wehọmẹ daho po Kano to fihe e yi gbedewema to Arabic gbe me to Saudi Arabia .
Dawayya sọ yin gbedewema National Diploma tọn to Mass Communication mẹ sọn wehọmẹ alavọtọn Bayero Kano tọn .
Sọgbe hẹ website etọn , e ko basi yinkọ de naede to aihun lọ Dawayya mẹ he zọn bọ e do jlo dogọ nado zindounkọn to aihundida mẹ .
Dawayya kọ basi hugan aihun 150 linlan to azọnwhe aihun tọn Hausa tọn mẹ .
Dawayya yin ayinamẹtọ to azọnwhe delẹ to togodo .
E sọ yin tonudọtọde podọ ajọwatọ yọnu de .

Sarah Bernhardt ( 23 Kọ́yànsun 1844 - 26 Whejisun 1923 ) yin yọnnu flansenu he nọ daihun oplo ji tọn , yinkọ etọn to whenuena e yin jiji wẹ Henriette-Rosine Bernard , e sọawuhia to aihun oplo ji tọn he diyin hugan to ojlẹ etọn mẹ lẹ mẹ .
Delẹ to aihun he mẹ e sọawuhia te to ojlẹ etọn enẹlẹ mẹ wẹ La Dame Aux Camelias he yin awuwlena gbọn Alexandre Dumas fils dali ; Ruy Blas he yin awuwlena gbọn Victor Hugo dali , Fédora and La Tosca he yin awuwlena gbọn Victorien Sardou dali , po L'Aiglon po he yin awuwlena gbọn Edmond Rostand dali .
Bernhardt daihun gbọn otò susu mẹ lẹdo aihon pe , e sọ yín dopo to aihundatọ tintan he yihodokanji lẹ mẹ .
E yin pipa taidi dopo to yọnnu aihundatọ he bikan hugan to whenẹnu .
Yinkọ otọ etọn tọn ma yin yinyọnẹn taun , sọgbe hẹ nuhe mẹdelẹ dọ , otọ etọn sọgan ko wa sọn whẹndo akuẹnọ de tọn mẹ .
Onọ etọn ma na ẹn ayidonugo sọmọ to whenue e tin to ovu .
Sigba to whenue e tindo owhe ṣinawe , onọ etọn ze e do wehọmẹ de to Paris , finẹ wẹ e daihun oplo ji tọn etọn tintan te .
To owhe 1859 Bernhardt se dọ otọ emitọn ko kú to yovotomẹ .
Onọ etọn ylọ whẹndo Otọ etọn tọn lẹ bo kanse ye nuhe Bernhardt na wa todin , dopo to ye mẹ he yinkọ etọn nọ yin Morny dọ e na yọn taun eyin Bernhardt na lẹzun aihundatọ oplo ji tọn de , nudide ehe ma hẹn homẹhun Bernhardt sọmọ ṣigba e kẹalọyi .
To 1865 , e lẹzun mẹhe diyin to Europe podọ to 1870 lẹ gblamẹ , ehe zọn bọ yé to oylọ basi nanẹn lẹdo Europe po New York po pe .
E na ko lẹzun mẹhe diyin hugan to aihundatọ yọnnu lẹ mẹ to owhe kanweko fọtọnnukunẹnẹtọ mẹ ṣigba é plọn yọnnu jọja susu dogbọn aihun etọn lẹ dali .
To 1915 , afọ lọ kò ji zẹjlẹgo bọ afọ adusi tọn etọn dona yin sinsansẹ , he zẹemẹdo dọ sẹkunọ de wẹ e wa lẹzun bo sọ nọ kẹkẹvi de mẹ na osun susu lẹ , mahopọnna ehe , e zindonukọn to yanwle etọn mẹ , e disa lẹdo Amẹlika pe to 1915 po kọndetọn dagbe po bo wa ku to whenue e lẹkọ do France to Azan koatọntọ , Whejisun , Owhe 1923 tọn .
Bernhardt ku na azọn wutu to whenue ayi etọn gbẹazọn , ye dii do Père lachaise sín yọwhe to Paris .

Akbar ( Abu ' l-Fath Jala ud-din Muhammad Akbar , sọn azan fọtọntọ osun koyansun tọn owhe 1542 yi jẹ azan koatọnnukunawetọ osun koyansun tọn owhe 1605 ) eyin akota gan Daho Akota Mughal tọn atọntọ .
Umarkot he yin ( Pakistane ) tòdin wẹ yé ji dó .
E sọ wa lẹzun malenu dé to azan konukundopotọ osun hẹjisun tọn to owhe 1546 .
Eyin ovi na Akotagan Awetọ Akota Mughal tọn he yin Humayun .
Akbar Aholu na Dé jure lẹ to 1556 to whenuena e yin owhe 13 mẹvi bọ Otọ etọn ku .
Bairam Khan wẹ yin dide taidi nukunpedomẹgotọ etọn po Awhangan Awhanvipẹ etọn lẹ tọn po .
To ojlẹ pẹde godo , e fun Awhan susu bosọ dù to yé ji bọ enẹ zọnbọ Aholuduta etọn klọ bo gbọn fi susu to Indian mẹ .
Àmọ́ e vọ nudelẹ to bosọ na Anademẹ yọyọ lẹ he zọn bọ nulẹ bọawu na ẹn .
Ṣigba e sọ mọdọ Owanyi , Pọninọ po Jijọho po matin to Sinsẹn lọ lẹ mẹ .
Enẹwutu wẹ e dó Sinsẹn ede titi tọn ai .
Todin Jijọho , Pọninọ po Owanyi po wẹ yin yanwle Sinsẹn he e do ai tọn bọ yé ma nọ dé Sinsẹn devo lẹ dovo , enẹ zọnbọ mẹsusu wa yinwana ẹn .
E sọ kealọyi azọnwatọ wunmẹwunmẹ lẹ taidi Atinpatọ , Osẹnsatọ , Ohọzọnwatọ , Glelẹtọ dé po azọn wunmẹ devo lẹpò .
E kanwe gándo fihe e dugan te , mẹhe ji e dugan do lẹ po fihe ewọ lọsu yi lẹpò go .

Agoli-agbo wẹ nọ yin pinpọ́nhlan di mẹhe yin ahọlu wiawetọ podọ godo tọ Dahomey ton .
E nọ ganzìnpo ji sọn 1894 jẹ 1900 .
Kanlinmọgbenu-yì yì Béhanzin tọn ma hẹn gandudomẹji France tọn sọgbe hẹ osẹ́n .
Awhangán France tọn lọ Alfred-Amédée Dodds hùn dotẹnmẹ dote na mẹlẹpo he ko gbẹ wá sọn whédo ahọlu tọn mẹ nado hẹ ofin lọ ji , eyin mẹlọ ko saa yigbe nado doalọwemẹ dọ gbèkọndopọ de ko yin didoai he nagbè France nado yin hihọ́basinamẹtọ Ahọluduta lọ tọn ; yemẹpo wẹ gbẹ́ .
To godomẹ , to azán fọtọ̀ntọ Alunlunsun , Owhe 1894 tọn , Awhangán Béhanzin tọn Ahọvi Agoli-agbo ( mẹhe sin yinkọ zẹemẹdo `` ahọluduta lọ ma ko jai '' , nọvisunnu Béhanzin tọn po visunnu Ahọlu Glélé tọn po doalọwemẹ .
E yìn zizedo lọ ofin ji taidi 'kọmẹgán ' de kakati ni yin taidi ayimatẹngán akọta jọun de tọn , gbọn Francenu lẹ dali to whenue e yigbe nado doalọwemẹ dọ akọta emi tọn ko jogbè .
E 'dugán ' na owhe ṣidopo , bọ afọ̀zedaitọ gandudu France tọn de yin alọgọtọ na ẹn .
Francenu lẹ basi tito nado deanana aṣẹpipa , ehe yé penugo nado wà to azán wiawetọ , Afínplọsun , owhe 1900 tọn .
Dile aṣẹ̀glànglànpanamẹ po mẹtitafu yovo lọ lẹ fọn bo to sinsinyẹn deji dogọ́ , Agoli-agbo họ̀njẹgbé bo dedó Gabon .
To 1910 , yè nagbè e nado lẹkọwa bo nọ̀ Agbegbe Savẹ tọn .
Sọn ojlẹ de mẹ jẹ devo mẹ e nọ lẹkọyi Abomey nado yì bayi sinsẹ̀n na tọgbó lẹ po ahọlu he wayi lẹ po .
Ohia Agoli-agbo tọn wẹ afọ̀ de he to osé de hò , ogá de ( ohia awhànfunnu hoho lẹ gigọjó tọn to osẹ̀n yọyọ he aṣẹpatọ yovo lẹ zedai lẹ tọn ) , po akíza de po , gọna ahọlu godo tọn Dahomey tọn .

Samuel Ladoke Akintola ( osun ṣianwetọ azán ṣidopotọ owhe 1906 - osun tintan azán fọtọ̀ntọ owhe 1966 ) .
Yin tonudọtọ ovi akọta Naijilia tọn sọn okun Ayọnu to whezẹtẹn waji .
E yin jiji to azan ṣidopotọ osun ṣianwetọ owhe 1906 to oto ogbomọṣọ tọn mẹ .
Otọ́ etọn yin ajọwatọ he wa sọn hẹnnu ajọwatọ tọn mẹ .
Whenue e tin to pẹvi , mẹjitọ etọn lẹ sẹtẹn yi oto mínna tọn he yin ayimatẹn naija tọn to egbehe .
E hiawe to aganu to wehọmẹ bẹjẹẹji tọn to Church Missionary Society .
To owhe 1922 , E lẹkọ yi ogbomọṣọ nado yi nọ baba daho etọn de , E sọ zindonukọn to oplọn etọn mẹ to wehọmẹ bẹjẹẹji tọn oniyẹtọmi jẹnukọn whẹpo e sọ do zindonukọn to wehọmẹ kọlẹẹji onitẹbọmi to owhe 1925 .
E wazọn mẹplọntọ tọn to wehọmẹ akadẹmi onitẹbọmi to owhe 1930 po 1942 po ṣẹnṣẹn , ehe godo wẹ e wazọn po azọnwhe ogbẹ tọn he nọ penukundo ohún pinpan tọn to Naijilia .
Ojlẹ ehe mẹ , E tindo kọndopọ podo H.O Davies po , he yin whẹyidọtọ po tonudọtọ po , E sọ kọnawudopọ po ogbẹ tonudidọ Nigerian Youth Movement fihe e hopodona Ikoli nado yin dopo to ovi hagbẹ he yin nukunmọnu ayimatẹn Awọnlin tọn mẹdemẹtọ lẹ de Samuẹl Akinsanya , mẹhe Nnamdi azikwe kẹalọyi di mẹhe na jẹ otẹn lọ mẹ .
Akintola sọ kọnawudopọ hẹ azọnwhe linlinwe tọn taidi azọnwatọ , bọ e sọ lẹzun hodọtọ na linlinwelọ to owhe 1953 po godonọnamẹ akinọla maja he yin dọpo to akwẹnọ linlinwe tọn he jẹ tẹnmẹ Ernest Ikoli tọn mẹ hodọtọ́ .
Akinọla lọsu ze linlinwe Ayọnu he ye yi ogbe Ayọnu tọn do zedai to egbesọegbesọ .
To owhe 1945 , e jeagọ do afọdide azọndote he ogbẹ tonudidọ NCNC he azikwe po Michael Imodu na ze dote , ehe zọn bọ e lẹzun alẹdatọ to nukun tonudọtọ lẹ tọn mẹ di Anthony Enahoro .
To owhe 1946 , Akintọla mọ alọgọ oplọn vọnu yi nado yi hiawe vọnu to U.K , fihe e fo oplọn etọn gando oyọnẹn osẹn tọn , bọ e wa to azọnwa di whẹyidọtọ na osẹn oto tọn .
To owhe 1952 , ewọ po chris ogunbanjọ , Ahọluzọnwatọ Bọde po Michael Ọdẹsanya po nọpọ bo yin dopo .

Muhammad Buhari yin jiji to azán fọtọ̀n-nukunawetọ , Awewesun owhe 1942 .
E yin tonudọtọ de bo sọ yin togbogán otògbo Naijilia tọn awọn owhe 2015 .
Buhari ko yí gbọjẹ sọn awhanzọnvọ didó mẹ , na é kò du togbogan awhanwudido Naijilia tọn sọn owhe 1983 jẹ 1985 to whenue e blagbè dopọ́ po hagbẹ Devi lẹ po nado yi huhlọn dó yigan godo .
Hogbe lọ Buharism yin yiyizan na alọpa he e do nọ pàṣẹ bo ma nọ doto ayinamẹ to awhangan yìnyín etọn whenu .
Buhari ko dọ èmí yigbe na nuhe jọ to whenue emi to ganji to whelọnu lẹpo , podọ emi ma sọgan diọ nuhe ko juwayi nẹlẹ gba , Sigba todín , emi ko diọ zun ayinamẹyitọ .
Buhari wlẹn ògántẹn otògbo Naijilia tọn to owhe 2003 , 2007 podo 2012 po .
Sigba to awèwèsun , owhe 2014 , é yin dide di mẹhe na nọte na ọgbẹ he ye nọ ylọ dọ All Progressive Congress ( APC ) nado whlẹn ògántẹn otògbo Naijilia tọn to owhe 2015 .
Buhari wẹ tọnta to ovo he ye blá lọ mẹ jẹnukọnna togbogan Goodluck Ebele Jonathan he tin to gan tẹnmẹ to whelọnu .
Ehe yin tintan to otań Naijilia tọn mẹ dọ otogbogan he to janji yin zize jayi to vobibla whenu .
To azan gban-ewhè dopo Nuwhasun , owhe 2015 tọn mẹ wẹ Buhari jẹ ganduji tẹ .
To Afinplọsun , owhe 2019 , Buhari yin vivọze taidi togan Naijilia tọn whenuena é whlẹn tẹn lọ podo Atiku Abubakar bọ sọ du to eji hugan ovo liví atọ̀n .
Ye nọ ylọ otọ etọn dọ Mallam Hardo Adamu , na é yin dopo to Filani gan lẹ mẹ .
Onọ etọn sìn yinkọ nọ yin Zulaihat ; he tlọn Hausa po Kanuri sìn kúnkan mẹ .
Buhari wẹ yin ovi konukunnatọntọ ( 23 ) otọ etọn tọn .
Onọ etọn wẹ penukundo dó e go , na otọ etọn ku to whenue é dó owhè ẹnẹ .
É yi wehọmẹ dokọ tọn Katsina middle School to gbètato Daura po Mai'dura po to owhe 1953 .
Enẹgodo é yi wehọmẹ daho Katsina Provincial Secondary School tọn sọn owhe 1956 jẹ 1961 .
To whenue Buhari dó owhe fọtọnńukunẹnẹ ( 19 ) e biọ wehọmẹ awhanfun pinplọn tọn Nigeria Military Training College ( NMTC ) to owhe 1962 .
To Afinplọsun owhe 1964 wẹhọmẹ yin ada gblona bọ sọ yin yinkọ diọ na dó Nigeria Defence Academy ( NDA ) .
Jẹnukọnna owhe 1964 , ahọluduta Naijilia tọn nọ sẹ wehọmẹvi he ko dó nupinplọn yetọn to NMTC hlan otò devo Commonwealth Military Academy lẹ mẹ na sọgan plọnnu dogọ bo lẹzun ògán .
Buhari yi wẹhọmẹ ehe sọn 1962 jẹ 1963 to wehọ he ye nọ ylọ dọ Mons Officer Cadet School , Aldershot to England to owhe 1964 .
To Alunlunsun owhe 1963 whenuena Bihari do owhe ko , yé pa ẹ di nukọntọ na awhanvipẹ he tin to ayimatẹn Abeokuta , otò Naijilia tọn .
Buhari yi wẹhọmẹ awhanfuntọ tọn dogọ to yovotomẹ ( United Kingdom ) to owhe 1964 .
Sọn owhe 1965 jẹ 1967 é wazọn taidi aṣẹpatọ na Second Military Battalion bo sọ yin pipa taidi Brigade Major Second Sector to Lidosun owhe 1967 jẹ Liyasun Owhe 1967 .

Moremi Ajasoro yin yọnnu asuka de he diyin to otan ayọnu lẹ tọn mẹ to wheyihọ waji mẹyugbeji tọn .
Moremi da dopo to hẹnnu Oduduwa tọn lẹ mẹ , yèdọ mẹhe otàn jọwamọ tọn dọ dọ e yin tọgbo ayọnu lẹ tọn .
E yin yọnnu asuka he diyin to owhe kanweko wiawetọ die wayi to whenue e yin ahọsi Ile ìfẹ tọn podọ na akọ̀ he to yakẹ na ẹn , he ye yọnẹn to whenẹnu di omẹ Igbo tọn lẹ , he sọ to awhanfun hẹ ye .
Weyọnẹntọ lẹ ma kẹalọyi dọ Igbónu ehelẹ tindo kanṣiṣa depope hẹ Igbonu he mi yọnẹn to egbe to togbó Naijilia tọn mẹ lẹ .
To whenẹnu , ovi Ile ìfẹ tọn susu wẹ Igbonu ehelẹ wle di kanlinmọ .
Na ehewutu , Ayọnu lẹpo wẹ gbẹwanna ye bo nọ pọn ye di kẹntọ .
Moremi yin yọnnu asuka dé bosọ yọnwhanpẹ , nado whlẹn omẹ etọn lẹ sọn tukla he ye to pipehẹ mẹ , e magbe nado sanvọ nudepope he e sọgan biọ to e si tọn hlan vodun yetọn nado yọn asli huhlọn kẹntọ yetọn lẹ tọn , yèdọ mẹhe to awhanfun sọta ye to Ile ìfẹ .
To whenue hodọ mi te , awhanfuntọ Igbo tọn lẹ wle Moremi di kanlinmọ yi otò yetọn mẹ ṣigba na whanpẹ Morèmi tọn he yè ma sọgan pọn poun bo de nukun sẹ wutu , ahọlu Igbonu lẹ tọn da Moremi di ahọsi bọ e sọ yin dopo to dehe e yinwanna hugan to ahọsi etọn lẹ mẹ .
To godomẹ , Moremi zan nuyọnen yọnnu tọn etọn nado yọn asli huhlọn asu etọn po awanfuntọ etọn lẹ po tọn , enẹgodo e họn lẹkọ yi Ile ìfẹ bò dọ asli lọ na omẹ etọn lẹ bọ yé zan ẹn nado du to Igbonu lẹ ji .
To awhan he Ayọnu lẹ fun bo yi yede sọn Igbonu lẹ si godo , Moremi lẹkọ do asu etọn tintan de , yèdọ mẹhe yin ahọlu ọ̀rànmíyàn tọn to Ile Ifẹ , he sọ du ahọlu Ọyọ tọn to whenẹnu .
To ojlẹ dopolọ mẹ , ahọlu na gigo Moremi gbọn hinhẹn zun ahọsi podọ ahọvi he e yinwanna hugan po dali .
Nado hẹn opa he e ko do na ẹn whẹpo e do zingbejizọnlin yi Igbonu lẹ sin tomẹ podọ opa he e dó na vodun yetọn di , ahọlu gọ otẹn etọn jo na ẹn di ahọsi podọ ahọvi de .
Moremi yinuwa taidi asuka de , e yi visunnu etọn dó sanvọ hlan vodun daho yetọn sọgbe hẹ opa he e do .

Jeremiah Obafemi Awolowo ( azán ṣidopotọ osun Whejisun , owhe 1909 - azán ṣiẹnnẹtọ Nuwhàsun , owhe 1987 ) yin tonudọtọ́ ovi jiji oto Naijilia tọn sọn ogbe ayọnu tọ́n mẹ .
Awolowo yin ogan na ayọnuvi lẹ podọ dopo to tonudọtọ akonka Naijilia tọn lẹ mẹ .
Glezọnwatọ́ he ylọ azọ́n dọ azọ́n bo sọ lẹzun wesetọ́ , Awolowo yi wehọme dokọ tọn anglican tọn podọ methodist to Ikẹ́nnẹ́ podọ e sọ yi wehọmẹ daho tọn Baptist Boy 's High School to Abẹokuta .
Enẹgodo e wayi wehọmẹ daho Wesley College to Ibadan bo yi ojlẹ enẹ do yin otogan wheyihọ waji Naijilia tọn bo do lẹ́zun mẹplọ́ntọ .
To owhe 1934 , E lẹzun nusatọ podọ linlinnamẹtọ̀ .
E bayi anadenanutọ́ podọ ogan ogbẹ nusatọ́ ovi Naijilia tọn lẹ .
( Nigerian Produce Traders Association ) podọ wekantọ daho ogbẹ́ hunkuntọ́ lẹ tọn ( Nigerian Motors Transport Union ) .
Awolọwọ zíndonukọn to wehọmẹ yiyi mẹ , e so yí gbedewema pẹvì to owhe 1939 , whẹpo e do yi bó yí gbedewema wehọmẹ daho oyọnẹn tọn to owhe 1944 .
To ojlẹ ehe mẹ , e sọ yin linlinhiatọ na linlinzọnwatọ́ Naijilia tọn ( Nigeria Workers ) .
To 1940 , e lẹzun wekantọ́ jọja gbẹ́ ovi Naijilia tọn lẹ ( Nigeria youth movement ) to Ibadan sin aṣẹ mẹ , Otẹ̀n ehe mẹ , e yin ogan kanvinvan tọn bo sọ do ogbẹ̀ ayinamẹ tọn na Ibadan tọn lẹ ( Ibadan Native Authoritory Advisory Board ) ai to owhe 1942 .
Finẹ wẹ e do ogbẹ ovi oduduwa tọn ai .
whenue e fo oplọn etọn to owhe 1947 , e lẹkọwa whe nado wa lẹzun whẹdọtọ po wekantọ daho na ovi ogbẹ oduduwa tọn .
Owhe awe godo , awolọwọ po nukọntọ ayọnu tọn deepo lẹ do ogbẹ tonudọtọ tọn Action Group he duto ovo owhe 1951 wheyihọ waji aigba Naijilia tọn .
To owhe 1951-54 ṣẹnṣẹn awolọwọ jẹ gandu ji na ahọluzọn po ahọluduta po ji , e sọ lẹzun ogan ahọluduta wheyihọ waji tọn blebu Naijilia sin aigba ji to owhe 1954 to whenue ye vọ wema pọninọ tọn podọ osẹn tọn po ze doai .
Kẹdẹdi di ogan ahọluduta wheyihọ waji tọn blebu aigba Naijilia tọn , Awolọwọ ze oplọn vọnu dote na jọja lẹpo nado mọdọ yọnkan yọnhia gbọn kamẹ gomẹ .
Gbemanọpọ he tin ewọ po Samuel Ladoke Akintọla dee jẹ mẹtẹnmẹ di tẹnmẹpọnnamẹtọ ogan ahọluduta to wheyihọ waji wẹ hẹn zingidi ganyin wa to owhe 1962 .
To osun widopotọ owhe ehe , ahọluduta lọ to pọmẹ aigba Naijilia tọn sawhẹ dokọna Awolọwọ dọmọ e siatẹ nado sinyọn nukunmẹ ahọlu tọn ayi .
To whẹnukọn yiyi godo e sọ osun widopo , whẹdọwhe gblewhẹdo Awolọwọ po ogbẹvi tonudọtọ etọn lẹ koatọ́nnukunatọn ( 18 ) dọ ye siatẹ , ye so ze ye dogan na owhe ao ( 10 ) .
Owhe atọn kẹdẹ wẹ e zan to ogan to oto Calabar tọn mẹ bọ ahọlu awhannọ Yakubu Gowon do tun ye dote to azán atọ̀ntọ osun siantọ̀ntọ owhe 1966 .
Enẹgodo Awolọwọ lẹzun anadenanutọ ahọlu tọn to pọmẹ na whẹho ajọwiwa tọn .
To owhe 1979 Awolọwọ do ogbẹ tonudidọ tọn de ogbẹ tonudidọ hinhọn tọn dai .
To oku Awolọwọ tọn godo ahọludu to pọmẹ lẹ yinkọ wehọmẹ Alavọ Ile Ifẹ do Wehọmẹ Alavọ Obafemi Awolowo .
Mọdopolọ yẹdide etọn lẹ tin to akwẹ muli atọ́n ( ₦100 ) tọn ji na yẹyi nulẹpo he e bayi na nukọn yiyi ayọnuigba ji po Naijilia blebu to pọmẹ .

Bennett-Coverley kavi Lou OM , OJ , MBE ( yin jiji to azan ṣinawetọ zosun 1919 tọn bo ku to azan konukundopotọ liyasun 2006 ) , yin homilomilo-kantọ , mẹ he yọn aṣatọn , wekantọ podọ weplọntọ Jamaica tọn de .
To oku otọ etọn tọn godo to 1926 , Bennett yin piplọn whẹ sọn do gbọ onọ etọn dali .
E yi wehọmẹ dokọtọn She elementary school to Ebenezer po Calabar po , bo zindonukọn yi wehọmẹ daho St. Simon 's College and Excelsior College po , to Kingston .
To 1943 , e zeyinkọ dai to wehọmẹ daho Friends College tọn to Highgate , St Mary fihe e plọnnu gando Jamaican folklore te .
To owhe lọ dopo lọ mẹ wẹ homilomilo etọn tintan yin zinzijẹgbonu te to linlinwe Sunday Gleaner tọn mẹ .
Tito he to jẹhọn mẹ kaka jẹ 1982 , tito lọ gado yise Bennett tọn `` that 'de pickney-dem learn de sinting dat belong to dem ' ( dọ yọpọ lọ lẹ ni plọnnu gando nutindo yetọn lẹ go ) '' .
To yidogọ mẹ na awusọhia tele ji tọn etọn , Bennett nọ sọawuhia to mewhiwha voovo lẹ mẹ kakajẹ Calypso ( 1958 ) po Club Paradise ( 1986 ) po mẹ .
Azọn etọn yinuwa do wekantọ susu devo lẹ ji gọna Mutabaruka , Linton Kwesi Johnson podọ Yasus Afari , nado yii zan to aliho dopolọ mẹ .
E bai hoyidokanji aṣa tọn susu lẹ gando ohan Jamaica folk music po hoyidokanji lẹ sọn tito radio po tele po ji tọn etọn lẹ mẹ gọna Jamaican Folk Songs , ohan yọpọvu tọn Jamaica tọn lẹ , aihundida lamẹyiya tọn lẹ , pọndohlan Miss Lou ’ s tọn ( 1967 ) , dotoai na Louise ( 1968 ) , Carifesta Ring Ding ( 1976 ) , podọ Honorable Miss Lou .
E yin gigopana po nina Harry Belafonte dowatọ 1956 hit `` Day-O tọn ( The Banana Boat Song ) '' gọn didọ na ẹ gando Jamaican folk song `` Hill and Gully Rider '' dali ( yinkọ lọ sọ yin nina Taidi `` Day Dah Light '' ) .
To pọ mẹ Bennett po Coverley po tindo visunu dopo , Fabian .
E ku azan 27tọ liyasun 2006 to dotowhe Scarborough Grace tọn to whenue e daku to whe etọn gbe godo .
Hunwhẹ ofli tọn de sọ yin bibai to Toronto to azan atọntọ avivọsun 2006 , enẹgodo oṣiọ etọn yin zize yi National Arena to azan ṣinawetọ po ṣinatọntọ po avivọsun tọn .
Tito ṣiọ didi tọn de sọ yin bibai to Kingston to Coke Methodist Church to East Parade to azan ṣinẹnẹtọ avivọsun 2006 bọ tito yẹsu fifọ de tọn bọdego sọgbe hẹ aṣa tọgbo huhlọnọ he diyin togbo lọ tọn lẹ tọn .
Asu Bennett tọn lọsu flin oku etọn .
To yinyọnẹn wadotana dagba etọn lẹ , Harbourfront Centre , yin ogẹ aṣa tọn vọnu de to Toronto , Ontario , Canada , do nọtẹn de henọ yin yiylọ dọ Miss Lou 's Room .
Kingston , Jamaica : The Gleaner Co. Ltd ( 1944 ) .
Laugh with Louise : A pot-pourri of Jamaican folklore .
Kingston : City Printery .
1961 .
OCLC 76815511 .
Jamaica Labrish .
Jamaica : Sangster 's Book Stores .
1966 .
OCLC 1968770 .
Selected Poems .
Jamaica : Sangster 's Book Stores .
1982 .
Auntie Roachy Seh .
Jamaica : Sangster 's Book Stores .
1993 .
New York : Folkways .
1954 .
OCLC 255714807 .
Yes m'dear : Miss Lou live ! .
Sonic Sounds .
1982 .
OCLC 23971117 .

Rita Uchenna Nkem Dominic Nwaturuocha ( he yin jiji to azán 12tọ Liyasun 1975 ) yin aihundatọ Naijilia-nu de .
To owhe 2012 , na aihundida dagbe etọn wutu Rita Dominic mọn ajọ̀ lọ Africa Movie Academy Awards na tọntlọngbọ to adà he mẹ e te me .
E ko yin yinyonẹn taidi dopo to aihundatọ he yọn taun to azọnwhe Nollywood podọ mẹhe akue susu nọ yin susu hugan to aihundatọ Naijilia-nu tọn lẹ me .
Rita Dominic to alọnu din ewọ we afọzedaitọ po nukọ̀ntọ `` Rita Dominic Productions '' .
Dominic yin dopo to hagbe whẹndo ahọvi Nwaturuocha Aboh Mbaise to lẹdo gandudu dokọ̀ ton Imo State .
Rita Dominic yin ovi he whe hugan to ovi ẹnẹ mẹjitọ etọn mẹ .
Mẹjitọ etọn he matin ba lẹ yin dopo to mẹgopontọ agbasa tọn .
Dominic yí wehọmẹ Federal Government College , Ikot Ekpene , Akwa Ibom State , Naijilia , wẹpo wehọmẹ dahọ University of Port Harcourt , fihẹ fo po gbedewema yí to Wepiplọn aihundatọ tọn to 1999 .
Dominic sawhẹ̀dokọna Ebiloma dọ e zanhẹ Khloe he yin osùn 15 mẹvi gánnugánnu , to azán 31tọ August 2016 tọn to owhé mẹjitọ viyẹyẹ lọ tọn lẹ gbé to Asokoro to Abuja .

Raquel Barros Aldunate ( he yin jiji to azan awetọ awewesun 1919 bo ku to azan widopotọ avivọsun 2014 ) yin tovi yọnnu Chile tọn he to nupinplọn gando lehe nulẹ nọ yin wiwà do to aṣa liho bosọ nọ yi i do kanji .
Mẹlẹ wa yọn Barros ganji na dodinnanu he e bai gando ohan aṣa tọn tọn Chil tọn lẹ po aliho he mẹ e nọ yin dudu te po .
Ewọ wẹ anadenanutọ ogbẹ lọ tọn na owhe susu lẹ .
Yinkọ ogbẹ lọ tọn ko yin didiọ lẹ zun `` Raquel Barros Folklore Group of Chile '' ogbẹ lọ wẹ dẹn hugan to togbo Chile tọn mẹ to nuhe du whẹho aṣa tọn mẹ .
Barros yin dodinnanutọ to wehọmẹ alavọtọn Chile tọn to nupinplọn tẹn dodindin na ohan lẹ tọn to Azọnwatẹn han jiji tọn ye tọn to bglagbla 1958 po 1980 lẹ po mẹ .
Barros ko wazọn taidi `` vice-dean po Assistance dean po to Faculty of Musical System and Arts Performance '' sọn 1974 jẹ 1975 .
In 1973 , ye yi Barros do bai anadenanutọ ogbẹ National Folkloric Ballet tọn .
Dile Barros to dodinnanu lẹ bai , e nọ kọnawu dopọ whepoponu na do bai kandai lehe gbẹtọ lẹ nọ yinuwa gbọn to hohowenu tọn .
E pẹn whenue Barros poyọnho , e gbẹ nọ kan bosọ nọ dọho gando aṣa Chile tọn go .
To whenue e do whe 82 , ye yi Barros do bai azinponọ na The Culture Center of The Municipality of Recolita .
To 1996 , ye yi Barros do bai dopo to hagbẹ nukundeji `` Permanent International Folklore commission '' tọn he tatọtẹnọ ye tọn tin to Beunos Aires to Argentina .
To 2004 , Barros kọnawudopọ hẹ ogbẹ `` FONDANT '' Project Qualifications Commission of the National Council of Culture and Arts .
Raquel Barros jayi to whegbe bo yin zize yi dotowhe .
Barros ku to dotowhe Hospital del Salvador Santiago tọn to azan widopotọ avivọsun 2014 tọn on August 11 , 2014 .
( Manuel 's Dannemann join hand du di buk ) '' La poesía folklórica de Melipilla '' , Revista Musical Chilena , No .
60 , Santiago , 1958 '' La danza folklórica chilena – Investigación y enseñanza '' , Revista Musical Chilena , No .
71 , Santiago , 1960 '' El guitarrón en el Depto .
de Puente Alto '' , Revista Musical Chilena , No .
74 , Santiago , 1960 '' Introducción al estudio de la tonada '' , Revista Musical Chilena , No .
109 , Santiago , 1964 Guía metodológica para el estudio del folklore chileno , Editorial Universitaria , Santiago , 1964 La ruta de la Virgen de Palo Colorado , Santiago , 1966 El romancero chileno , Santiago , 1970 Gbọvo na owe he Barros kan bosọ zinzijẹgbonu lẹ , e sọ basi kandai ohan aṣa tọn lẹ tọn he yin bibai do Traditional Music Record of the Faculty of Arts he to wehọmẹ alavọtọn Chile tọn .

Muhammadu Inuwa yin Malenugán Kano tọn , Éwọ wẹ Yitẹ̀n sọ́n Muhammadu Sanusi sí to Owhe 1963 .
Muhammadu Inuwa yín Tẹndiọna gbọn Emir law dali .
Malenugán Muhammadu Inuwa yin Tẹndiọ́na gbọn Malenugán Ado Bayero he Yin Yọnwẹn Etọn .
Otọ́ Etọn Basi Matintọ́ to Whenue É Tindo Owhe Fọ̀tọ̀n bo wa Yin zize dó Mẹdaho Etọn Abdullahi Bayero dè .
To Whenue Bayero lẹzun Malenugán to Owhe 1926 , É dè Inuwa dì Turakin Otò Kano tọn bo de Nado Dugan dó Otò Ungogo tọn ji .
E lẹzun Ògán Minjibir tọn to Owhe 1932 .
To Owhe 1939 , É yitẹ̀n sọ́n Nọvisunnu Etọn Abdulkadir dan Abbas si Taidi Galadima Kano tọn bo sọ́ yín dide Taidi Ògán na Dawakin Kudu .
Inuwa yin nuyiwadeji gbọn Tijaniyya cleric Shaykh Yahya b. Muhamad Naffakh bo nọ yin Nukun dodonọ tọn nọ́ yin yiyi dó pọ́n Ẹ̀n to hagbẹ lẹ ṣẹ́nṣẹn .
To Owhe 1944 , Ewọ wẹ yin Anadenanutọ to ( Kano Native Authority ) podọ sọ́n Owhe 1952 jẹ̀ 1963 , É yin Dopo to Hagbẹ ( Northern Regional Assembly ) tọn .
É ko whẹ́n Mẹhó Taun to Whenue É du Malenugán Kano tọn to Owhe 1963 , Muhammadu Inuwa Yitẹ̀n sọ́n Oylọnẹn ylọvi Etọn Sanusi sí to Osùn Ẹ̀nẹ̀tọ́ Owhe 1963 , ye omẹ̀ Awè Ehelẹ yin Agbawhlẹntọ́ to Owhe 1953 .
É Dugan na Owhe Atọ̀n poun whẹpo dó kú .

Ahọvi Olayiwola Fatai Olagunju he yin yinyọnẹn taidi Fatai Rolling Dollar ( azan koatọn-nukunawetọ Liyasun owhe 1928 jẹ azan wiawetọ Ayidosun owhe 2013 ) , yin hanjitọ otò Naijilia tọn , he azọnwhe BBC dekunnu etọn dọ hanjitọ he yin alọkẹyi lẹdo otò Naijilia tọn wẹ é yin .
E kú to azan wiawetọ Ayidosun owhe 2013 to whenuena e dó owhe kanwe-atọ́n ( 85 ) , bo sọ yin pipa gbọn tògbogan dayi tọn otò Naijilia tọn Goodluck Jonathan dali .
E yin yinyọnẹn gbọn aliho he e nọ yi alọ dó ho ginta etọn po awuyiya po dó .
Rolling Dollar sìn ohàn he diyìn taun wẹ Won kere Si Number Wa .
To owhe 1957 , e dó ogbẹ eight-piece band he nọ yin yiylọ dọ Fatai Rolling Doller and his African Rhythm Band po dote .
Ye basi bladopọ ohàn susu tọn na azọnwhe Philips West Africa Records .
E yin didi dó Ikorodu , to Awọnlin .
Fatai Rolling Dollar wẹ yin hànjitọ he whẹ́n hugan to otò Naijilia tọn mẹ .

Zain Ejiofor Asher ( yin jiji to azan gban-ewhe-awetọ , Avivọsun , owhe 1983 ) tọn mẹ .
Eyin ovi jiji Naijilia po Britain po tọn , e yin hoyidokanjitọ na CNN International to New York City .
E Kọnawudopọ hẹ azọnwhe CNN to owhe 2013 .
E sọ nọ wazọn na Money Magazine .
Mẹjitọ etọn lẹ yin tovi Naijilia tọn .
Asher yin novi na aihundatọ Chiwetel Ejiofor .
E wa sọn topẹvi Ezeagu to Ayimatẹn Enugu tọn to oto Naijlia tọn mẹ .
To owhe 2005 , Ashley yi wehọmẹ alavọ tọn Keble College to Oxford University fihe e plọn ogbe Spanish po Flansegbe po te .
To owhe he bọdego , e fo wehọmẹ alavọ tọn etọn to Columbia University fihe e plọnnu gando oyọnẹn linlin tọn te .
Ṣigba , Whẹpo e do kọnawudopọ hẹ azọnwhe CNN , e wazọn hẹ Money Magazine fihe e yin wekantọ akuẹ tọn te .
E sọ wazọn na New 12 Brooklyn taidi linlinnamẹtọ .

Dakore Egbuson-Akande ( mẹhe yinkọ he mẹjitọ etọn lẹ do na ẹn to whenuena e yin jiji wẹ yin Dakore Omobola Egbuson ) yin aihundatọ tele ji tọn podọ tovi Naijilia tọn dé .
E yin afọzedaitọ otò tọn na Amnesty International , Amstel Malta po Oxfam of America po .
E yì wehọmẹ bẹjẹeji tọn etọn to Corona School to ayimatẹn Awọnlin tọn podọ e zindonukọn yì wehọmẹ daho Federal Government Girls ' College to ayimatẹn Bauchi tọn .
E plọnnu gando Mass Communication go to wehọmẹ alavọ Awọnlin tọn ( University of Lagos ) ṣigba e ma fó na azọ́n didote mapote mẹplọntọ lẹ tọn wutu .
To alọnu din , e ko dà asu bosọ tindo ovi awe .
To Zósun owhe 2019 tọn , Dakore sọawuhia taidi omẹ tangan to hokansemẹ dé he yin awuwlena to hùnwhẹ Visual Collaborative tọn dali dé whenu he mẹ hosọ whẹho he yín hodọdeji tọn wẹ `` Vivencias '' he yin hogbe Spanish tọn dé he zẹemẹdo `` Numimọ lẹ '' .
E yin dopo to gbẹtọ gbannukundopo he yin hokankanse lẹ mẹ , omẹ ehelẹ yin omẹ nukundeji lẹ he yin dide lẹdo aihọnpe , delẹ to ye mẹ wẹ Kelli Ali , Adelaide Damoah po Desdamona po .
To Nuwhàsun owhe 2020 tọn , hokansemẹ Dakore tọn sọ vọ yin didohia whladopo dogọ to hùnwhẹ lọ he sọ vọ wá aimẹ whladopo dogọ , hosọ etọn to ojlẹ ehe mẹ wẹ TwentyEightyFour , he wá yin didetọ́n to whenue azọ̀n bẹplamẹ COVID-19 tọn fọn bo to agayi .
Hanjigbẹ Flansenu awe delẹ Les Nubians , hankantọ Japannu dé he nọ yin Rika Muranaka , po nukikodonamẹtọ Naijilianu dé he nọ yin Chigul po lọsu sọawuhia to hokansemẹ ehe whenu .

Segun Arinze yin jiji to Owhe 1965 bo yin tovi Naijilia tọn .
Yinkọ etọn to gigọ mẹ wẹ Segun Padnou Aina Arinze .
Otọ́ etọn nọ yin Bamidele Padonu bọsọ yin Ayọnu de , ṣigba Onọ̀ etọn nọ yin Lydia Padonu bọsọ yin Igbonu de .
Segun wẹ yin ovi tintan mẹjitọ etọn lẹ tọn to ovi ṣianwe he yé ji lẹ mẹ .
Avọ̀ wẹ Onọ etọn nọ tọ̀ .
Gbagli wẹ kunkan etọn tọ́n sọn to Ayimatẹn Awọnlin tọn mẹ .
E yì Wehọmẹ Victory College Of Commerce tọn he tin to Ilorin .
Enẹgodo , e sọ wá yì Taba Commercial College to Ayimatẹn Kaduna Tọn to fie e fó Wehọmẹ dokọtọn etọn te .
Todin e yì Wehọmẹ Alavọ tọn Obafemi Awolowo tọn , fie e plọnnu gando Aihundida Nupinplọn-do-plọnnu tọn te .
E wá yin yinyọnẹn ganji taidi Black Arrow , yinkọ de he yé do na-ẹn to Aihundida Nupinplọn-do-plọnnu tọn de he e basi to Owhe 1996 tọn mẹ he yinkọ aihun lọ tọn wẹ Silent Killer .
Chico Ejiro wẹ yinkọ mẹhe kàn aihun lọ tọn nọ yin , ṣigba e ma sọ tin to ogbẹ̀ ba .
Segun Arinze da dopo to Aihundatọgbẹ́ etọn lẹ mẹ he nọ yin Anne Njemanze , ṣigba pọninọ yetọn ma dẹn sọmọ de .
Yé ji viyọnnu dopo he yinkọ etọn nọ yin Renny Morenike to Osun atọ̀ntọ , azán aotọ mẹ .
Na taun tọn , hanjiji wẹ hẹn ẹn diyin taun to whenuena e dè agbán etọn Dream tọn , ehe ma sà to ahimẹ sọmọ ṣigba e hẹn-ẹn diyin .
Ilorin wẹ e bẹ azọ́n Aihundida tọn etọn te .
Gbọnvona azọn Aihundida tọn , e sọ nọ plọnnu mẹdevo lẹ gando Aihundida go to Azọnwhe Prestigious African International Film Festival tọn mẹ .

Bola Are yin jiji to azan tintan , Kọ́yànsun , owhe 1954 tọn mẹ .
E yin Naijilia hanjitọ wendagbe tọn podọ tatọ ogbẹ hanjitọ wẹndagbe ehe juwayi to otò Naijilia tọn .
E yin pinpọnwhẹn gbọn yẹwhenọ tangan ẹnẹ ( 4 ) delẹ dali to sinsẹn apọstoliki klisti tọn yewlẹ wẹ Apọsteli Ayodele Babalola , yẹwhenọ Babajide , yẹwhenọ Akande podọ yẹwhenọ T. O Obadare .
To osun Liyasun owhe 1985 , Éyi gbedewema daho hugan ohàn-zọ́nwiwà tọn to wehọmẹ alavọ tọn to St John 's University .
Ovi etọn lẹ yin hanjitọ .
Bola Are School of Gospel music international yin didoai to Azan ṣiawetọ liyasun nado gọalọna wẹndagbe hanjitọ tangan delẹ nado yọn aliho he ye na hẹn ye sẹpọ oklunọ te .
Bola Are basi owhe kande ( 40 ) to oplo ji to Kọyànsun azan 5tọ , owhe 2013 .
Na mẹjitọ etọn lẹ dọna ẹ dọ e bẹ hanjiji jẹeji azan vude jenukọnna hunwhẹ jijizan tintan etọn wutu , e nẹ dohia dọ e yin jiji nado yin hansinọ .

Ojo Ade ( yin jiji to azán aotọ , Kọyansun , owhe 1959 ) yin sinsẹn-hanjitọ de , ohàn kantọ de po wedagbelatọ dé po .
Eyin wehọmẹ St .
Judges Anglican Church tọn to Ikeji Ile whẹpo bọ edo wa yi Ayimatẹn Awọnlin tọn he to Huwaji-Wheyihọ Otò Naijilia tọn mẹ bo yí plọn Miyọn lẹtliki tọn sìn azọn .
To owhe 1987 , eyi wehọmẹ Biblu pinplọnmẹ tọn he yin Calvary International Bible College fi he Rev .
Anjorin , sinsẹngan dé to Ibadan wẹ yin mẹplọntọ etọn .
Enẹgodo , to 1979 e do hanjigbẹ etọn titi ai .
To 1981 , enẹ owhe awe godo na whenue e do hanjigbẹ etọn titi lọ ai , ede agban etọn tintan tọ́n he e ylọẹdọ Jesun To Funmi enẹgodo Satani Ko Sinmi .
Ojo Ade yin dopo to sinsẹn-hanjitọ he ze sinsẹn-han d'aga to otò Naijilia ton mẹ lẹ mẹ .

Afeez Oyetoro ( yín jiji to azán kotọ Avivọsun 1963 ) yín aihundatọ Otò Naijilia tọn .
Mẹsusu sọ nọ ylọ ẹ dọ Saka .
Afeez yi wehọmẹ bo yí gbedewema sinimazọnwiwa tọn to wehọmẹ alavọ Obafemi Awolowo University ( OAU ) tọn .
E sọ yi gbedewema daho sinimazọnwiwa tọn to wehọmẹ alavọ Univesity of Ibadan ( UI ) .
Todin , e to owe hia na do yi gbedewema daho-gbo sinimazọnwiwa tọn to wehọmẹ alavọ University of Ibadan .
E sọ ko wa sinimazọn susu to otò Naijilia sin sinima lẹ .
Todin , e yín sinimawiwa nuplọntọ to wehomẹ nuplọntọ lẹ tọn Adeniran Ogunsanya College of Education Ayimatẹn Awọnlin tọn to otò Awọnlin tọn .
Whenu e jẹ owhe 2013 , Afeez wa hojla nusísa tọn na MTN , bo wa nulila `` I don pot o '' hẹ hojla daho lọ .

Toyin Abraham kavi Olutoyin Aimaku yin jiji to azán atọ́ntọ osun sinẹnẹtọ owhe 1984 ( 5 Zósun 1984 ) .
Eyin vijiji Naijilia tọn bosọ yin Aihundatọ sinimọto tọn , Anadenanutọ po mẹhe nọ ze Aihundida sinimọto tọn de .
Ṣigba e bẹ gbẹzan etọn jẹeji to Ibadan tomẹ .
E yi gbedewema HND ( Higher National Diploma ) to wehọmẹ Ibadan tọn ( Ibadan Polytechnic ) to Whenue e yin gbẹdohẹmẹtọ Dibie , C.B.N aka×7 tọn .
Toyin Aimakhu kò yin didohia to sinimọto susu lẹ mẹ , podọ to yọyọ mẹ din e Basi sinimọto de he hosọ etọn yin Black Val .
E ko deanana , gọalọ , dé sinimọto lẹ tọn na ede , delẹ to e mẹ̀ wẹ Àlání bàba Làbáké po Èmi Ni .
Eyin dìde taidi Aihundatọ mẹ̀gobọtọ yọnnu he yọn hugan ( Best Supporting Actress ) to Aihundida sinimọto he hosọ etọn yin '' Ẹ̀bi mi ni '' boka sọ yin pipa taun to owhe 2013 Best of Nollywood Awards , mọdopolọ Jọkẹ́ Muyiwa yin dìde na best lead actress to sinimọto he hosọ lọ yin Ayítakẹ .
Susu tonudọtọ lẹ wẹ ko ylọẹ nado wa la tito vobibla tọn na ogàn togbo Naijilia dai tọn he nọ yin Goodluck Ebele Jonathan to owhe 2015 .
Toyin losu tlẹ dọ Emi sọgan kú dó ota na tonudọgbẹ People 's Democratic Party ( PDP ) tọn mẹ .
Ṣigba e wa diọ linlẹ̀n bo vẹ mẹyinwanna etọn lẹ dọ mẹdepope ni ma sọn ohùn mẹdepope tọn dai to ovobibla whenu .

Sola Sobowale ( yin jiji to 26 Awewesun 1963 ) bo yin aihundatọ Naijilia tọn , aihunkantọ tele tọn , anadenanutọ podọ nubayitọ .
Sola Sobowale lẹzun omẹ nukundeji tọn to 2001 to aihun paa de he yin didohia to tele ji mẹ Super Story : Oh Father , Oh Daughter .
Sola Sobowale biọ aihundida mẹ gbọn ada susu he e da to aihun mẹ he yin bibasi gbọn ogbẹ Awada Kerikeri tọn to anademẹ Adebayo Salami tọn glọ .
Sola Sobowale Sola ko basi wekinkan , bo wazọn hẹ medẹvo lẹ nado kan aihun dai , bosọ basi bayi aihun Naijilia tọn susu lẹ .
Sola kan , bayi , bosọ deanana Ohun Oko Somida , aihun 2010 tọn he yin bibasi podo Adebayo Salami po .
Sobowale tọ́n to aihun Naijilia Dangerous Twins tọn to 2004 ehe yin bibasi gbọn Tade Ogidan bo yin kinkan po anadena po gbọn Niji Akanni .
Sola sọ tọn to aihun Family on Fire ehe yin bibasi podo anadena po gbọn Tade Ogidan .
Sola Sobowale yin dide taidi afọzedaitọ Mouka mattress company 's Wellbeing range .

Moji Olaiya ( yin jiji to azán koatọ́n-nukunawetọ Afínplọsun 1975 bo nọgbẹ̀ kaka jẹ azán fọtọ̀n-nukunawetọ Nuwhàsun 2017 ) tọn mẹ bo yin yọnnu aihundatọ otò Naijilia tọn dé .
E ko sọawuhia to aihundida Nollywood tọn Ayọgbe po Glẹnsigbe po tọn susu mẹ .
E yin yinyọnẹn na ada he e yiwa to aihundida lẹ taidi No Pains No Gains , he mẹ e yi ada Ireti tọn wà to emẹ , Sade Blade ( 2005 ) , Nkan adun ( 2008 ) , podọ Omo iya meta leyi ( 2009 ) .
E sọ sọawuhia to aihundida he yin Agunbanirọ mẹ .
To owhe 2003 tọn mẹ , e yin dide na Reel Award Best Supporting Actress of the Year , e sọ tọnta bo yin dide taidi aihundatọ he wazọn hugan dé .
To owhe 2016 tọn mẹ , Olaiya dè sinima dé tọ́n he yin , Iya Okomi , Foluke Daramola po Funsho Adeolu po wẹ yin tlọntlọngbọn to aihundida lọ mẹ , bọ eyin didohia to Awọnlin to Liyasun .
E lẹzun Malenu dé to owhe 2014 tọn mẹ .
Olaiya basi matintọ to azan fọtọ̀n-nukunawetọ Nuwhàsun 2017 tọn mẹ gbọn ahunmẹzọn dali to otò Canada tọn mẹ fie e ji ovi etọn awetọ te to osun awe jẹnukọn .
Yé wà agọ̀ etọn to azán ṣianwetọ Ayidosun 2017 tọn mẹ sọgbe hẹ aṣa Malenu lẹ tọn .

Audrey Olatokunbo Ajose ( yin Jiji to c. 1937 ) e yin whẹyidọtọ Naijilia-nu podo wèkàntọ́ po .
E sẹn taidi afọzedaitọ otogbo etọn tọn na Scandinavia sọn 1987 jẹ 1991 .
Audrey Ajose wẹ yin oviyọnu yọnnu togodo tọn de he wlealọ hẹ Naijilia-nu bo plọnnu gando linlin bibẹpli po hihiá po go to wehọmẹ Regent Politẹknik tọn .
E plọn bosọ nọ wa whẹyidọzọ́n etomoṣo bo ka sọ gbẹpo linlinzọ́nwiwa tọn basi zọnmíí .
E sọ plọnnu gando Jiwheyẹwhe go bo ka nọ plọn mẹdevo lẹ to sinsẹnhọ Lutheran tọn mẹ .
Whẹyidọtọ Ajose basi owhẹ̀ he na dike e ni bọawu na yọnnu he wasọn togodo lẹ mẹ kavi yin jonọ bo wlealọ hẹ Naijilia-nu he to gántẹnmẹ to towedegbẹ mẹ .
Ewọ wẹ kan osẹ́n tintan gando whesi otò Niger tọn to Naijilia mẹ to ogbẹ́ hẹ nọ pẹnukundo nuwiwa azọ́nwhe lẹ tọn glọ to Zósun 7 , 1987 podo wekun-sọha yinkọ-zedai tọn he yin 5527 po .
Ajose yin dopo to dowatọ ogbẹ́ Soroptimist International of Eko bo ka sọ sẹn taidi azinponọ etọn .
E yin dopo to ogbẹ́ Isale Eko Descendants ’ Union Scholarship Fund Committee tọn .

Ahọvi Olanrewaju Adéyẹmí Tejuosho he yin jiji to owhe 1964 tọn yin tonudọtọ de to otò Naijilia tọn .
E to azọnwa to alọnu din taidi azọnwatọ wedegbẹ Ayimatẹn Ogun Tọn .
C O N karonwi atọntọ ọrọnmiyan osile ti Oke ona gba po Ahọsi Adetoun Tejuosho taidi Ahọvi .
Eyin ovivi na dopo to yọnnu he tindo azọnwhe to Naijilia lẹ , enẹ metogantẹmẹ Bisoye Tejuosho Iyalode Egbaland .
To owhe 1981 e yi Wehọmẹ Alavọ Awọnlin tọn fihe e yi gbedewema M.B.B.S te podọ to enẹgodo e basi agbasagonu etọn lẹ Telemedicine po oplọn Ajọwiwa tọn po to togodo , E lẹzun doto to whenue e tindo owhe konukundopo .
Ehe zọn bọ e yin dopo to doto he yọn azọn taun lẹ mẹ to Naijilia .
E yin nukunpedonugotọ po wedegbẹ akọ tọn po .
Ye ko yin didona po ovi lẹ po ovivi lẹ po .

Rama Brew yin aihundatọ ghanavi yọnnu podọ hanjitọ de .
Nọviyọnnu etọn de wa dín azọ́n na ẹn dọ televizion họsa Ghana Broadcasting Corporation ( GBC ) he ewọ lọsu nọ wazọ́n te mẹ .
E sọawuhia to TV soaps mẹ , ehe yin `` Avenue A '' po `` Villa Kakalika ” po .
Sinima tintan he e detọ́n wẹ `` Farewell To Dope '' , Rama lẹzun nukọntọ́ tito televizion ji tọn he nọ yin `` Ultimate Paradise '' to 1993 to whenue e lẹkọ dó ghana .
E mọ ajọ̀ Aihundatọ yọnnu he yọ́n hugan to owhe 1994 .
Rama lọsu yin hanjitọ́ dé podọ e tin to omẹ he dó ohàn ( jazz ) tọn ai to gblagbla owhe 90 tọn lẹ mẹ .
Ewọ wẹ nuzedonukọ́nnamẹtọ́ na tito Aihundida televizion ji tọn ( 'Groove FM ' ) na yọpọvu lẹ .
Enẹgodo e lẹzun whẹdatọ́ na tito nunina hanjiji tọn he nọ yin 'Mentor ' .

Jane Hicks Gentry ( he yin jiji to azán fọntọ̀nukunátọntọ Avivọsun owhe 1863 bo kú to azán ko-atọ́ntọ Whejisun owhe 1925 ) yin hànjitọ dé podọ tánpintọ Asà lẹ tọn dé he yin jiji to Otò Watauga tọn mẹ he tin to Whezẹtẹn-waji Carolina tọn .
Jane yin mẹ he nọ Jihàn bo nọ Pintàn bo sọ nọ dọ Ajlu lẹ taidi de he yin `` Jacki , Willi , po Tom Tale po '' , e sọ nọ Jihàn bo nọ yido kanji ná mẹ he nọ yin Cecil Sharp .
Mẹlẹpo yise do Otán po Ajlu etọn lẹ po su to England , Scotland po Germany po bo sọ yin nuhe Jane dugu etọn sọn whẹndo etọn si .
Nọví Jane tọn lẹ nọ yin John Riley , Mary , Margaret Elizabeth , podo Williams po .
To whenue onọ Jane tọn Emily to owhe wiawe kavi wiatọ̀n do , whẹndo yetọn po whẹndo devo lẹ po tọn sọn Oto he nọ yin Madison to Meadow Fork to otọ sisa Creek tọn mẹ , bo wa jẹ ogle lẹ ji to fínẹ .
Taidi onọ de , Emily nọ to họmẹzọn lẹ wa bo sọ nọ to ohàn ji , bo sọ nọ plọn ohàn po olo lẹ po ovi etọn lẹ .
Jane Hicks Gentry ( he yin jiji to azán fọntọ̀nukunátọntọ Avivọsun , Owhe 1863 tọn bo basi matintọ́ to azán ko-atọ́ntọ Whejisun , Owhe 1925 ) E yin hànjitó podọ aṣà Tánpintọ de he yin jiji to Otò Watauga he tin to Whezẹtẹn-waji Carolina tọn mẹ .
Jane yin mẹ he nọ Jihàn bo nọ pintàn bo sọ nọ dọ ajlu lẹ he ye nọ ylọdọ `` Jacki , Willi , po Tom sin otán lẹ po ' , e sọ nọ basi hoyido kanji ohàn lẹ tọn na Cecil Sharp .

Bisola Aiyeola Listen ( yin jiji to Alunlunsun 1986 ) yin aihundatọ Naijilia tọn podo ohànjitọ po .
To 2017 , Bisola lẹzun nukọntọ to aihundida Big Brother Naija tọn mẹ .
To 2018 , e mọ ajọ̀ Trail Blazer Award to AMVCA .

Sandy Ojang Onor ( yin jiji to 14 Afínplọsun 1966 ) podọ aṣẹpatọ to togbohọluduta Naijilia tọn .
E yin vòdina to owhe 2019 nado yin tẹnmẹnpọntọ kavi nukunmọnu na aṣẹpatọ agbegbe Cross River tọn to pipli ṣiẹnẹtọ aṣẹpatọ lẹ tọn .
E yin dopo to hagbẹ People 's Democratic Party ( PDP ) .
E yi wehọmẹ St. Francis , FSLC 1971 – 1975 podo St. Brendan 's GEC ( O level ) 1976 – 1981 ehe wehọmẹ awe lẹ tin to lẹdo gandudu dokọ̀ dopolọ .
Onor yi wehọmẹ alavọ Calabar tọn fihe e plọn otan te .
E fo wehọmẹ alavọ tọn podo gbedewema to nudide mẹ ( Second Class ( Upper Division ) 1983 – 1987 .
E yi gbedewema daho hugan to otan mẹ to wehọmẹ alavọ Calabar tọn to owhe 1988 jẹ 1993 .
E kan owe susu lẹ podọ e ko tindo nuyiwadomẹji dagbe susu do lẹdo gandudu dokọ̀ Cross River-Naijilia tọn mẹ .

Ijeoma Nwogwugwu yin linlinkàntọ Naijilia tọn .
E wọ wẹ anadenanutọ Arise Tv , azọ́nwhe linlin Naijilia tọn .
E yin dopo to anadenanutọ linlinwhe Thisday tọn .
E sọ yin vọjladobasitọ to linlinwhe Thisday tọn mẹ .
E wọ wẹ yin yọnnu awetọ to otàn linlinzọ́n Naijilia tọn mẹ he yin dide taidi vọjladobasitọ na linlinwe otògbo lọ tọn ehe omẹ tintan yin Doyin Abiola .
Nuwiwa ehe zọn bọ Kolawole kànwe nado jo azọ́n do .
To 2018 , e yin dide taidi nukọntọ na tito linlin tele ji Arise News tọn .
E tin to otẹ̀n tintan to yọnnu koatọ́n he tindo huhlọn hugan to linlinzọ́n mẹ zọgbe hẹ WijAfrican ( Women in Journalism Africa ) .
To 2020 , e yin zize do todohukanji yọnnu koatọ́n tintan he tindo huhlọn hugan to linlinwhe Naijilia tọn mẹ .
Kakajẹ egbehe Nwogwugwu ṣo kẹdẹ wẹ yin vọjladobasitọ to linlinwhe THISDAY he ko basi vọjlado na Saturday edition , the Sunday edition , the daily title .
To Naijilia , e wọ wẹ yin yọnnu awetọ he yin dide taidi vọjladobasitọ linlinwe otogbo lọ tọn to whenuena Doyin Abiola yin omẹ tintan .
Wehọmẹ : Wharton School of the University of Pennsylvania , UNILAG Nigeria .

Naguji yin ahọlu Kano tọn sọn owhe 1194 jẹ 1247 tọn mẹ .
E yin visunu Yusa po Yankuma ( kavi Muntaras ) po tọn .
Sarki ṣidopotọ wẹ yin Naguji .
Oyin onọ etọn tọn wẹ Yankuma kavi Muntáras .
E yin alọtlutọ , ṣigba e sọ yin danuwatọ de , sọn Kura jẹ Tsangaya e hẹn nugble to togbo lọ mẹ , bo gbidikọna omẹ̀ lọ lẹ egblemaku nado hodo e. E dosla lẹdo Basema na owhe awe nado funawhàn hẹ Santolo , amọ e ṣiawhàn bo lẹkọ do Kano .
E mọ bọ boṣiọ sẹntọ he to finẹ lẹ ko to ayiha kan nado de e sọn ahọlu zinpo ji ; bọ e gblewhẹ do ye , bo de nukọntọ yetọn lẹ sẹ , Samagi , visunu Mazadau tọn , Dorini visunu Bugazau tọn , Burtsar Gānguta visunu Tsoron Maje tọn , po Buzuzu visunu Jandodo tọn po .
To whenuna ye kú , mẹhe pò lẹ dọmọ “ mi jlo na hodo we , hiẹ Sarki , na mi to dandanu glọ nado wamọ wutu. ” Sarki lọ dọ na ye dọmọ , “ eyin mi jlo na hodo mi , mi do aṣli yẹwhe mitọn lẹ tọn hia mi. ” Yé sọ gblọn dọmọ , “ miwlẹ ma na do aṣli yẹwhe mitọn lẹ tọn hia we. ” Enẹwutu e saya na ye .
Naguji wẹ yin ahọlu tintan he yí takuẹ aigba tọn mado ṣinatọn jinukun lẹ tọn to whédotatọ lẹpo si .
E dugan do aigba Kano tọn lẹpo ji bo whlẹ Santolo he nọ godo na ẹn lọ .
E dugan na owhe kandefọtọn to owe otannugbo Kano tọn mẹ .

Abubakr Kado yin Malenugán Kano tọn he dugan sọ́n 1565 jẹ 1573 .
Abubakr Kado wẹ yin Saraki koatọ́ntọ́ , bo yin visunnu Rimfa tọn podọ nọvisunnu Abdulahi tọn .
Yinkọ onọ etọn tọn wẹ Auwa .
To whenue e dugan , sunnu Katsina tọn lẹ nọ duto sunnu Kano tọn lẹ ji .
Yé dósla dó Salamta .
Sunnu Kano tọn lẹ yí nado yì funnawhàn , ṣigba yé yin hiho bo yin yinyan , bọ yé họ̀n nado yi dín fibẹtado to otò devo lẹ mẹ .
Awhàn lọ zindonukọ̀n , bọ tòdaho lọ gbọgbé .
Fihe gbẹtọ lẹ sọgan yin mimọ te kẹdẹ wẹ tòdaho he tindo adó lẹ fihe taidi Karayi , Gwan-gwam , Maska , Tariwa po fidevo lẹ po .
Abubakr Kado ma nọ wa nudepope zẹ̀ nuhe dù sinsẹnhó .
Ewọ po Agbàgo etọn lẹ po nọ zan whenu etọn lẹ nado hodẹ̀ .
To Gandudu etọn whenu , Ojọ̀ lẹ po gbẹtọ lẹ po su taun .
Kano wá lẹzun fihe gbẹtọ wá su te taun .
Mallam Sherif , Tamma , Gesu po Wuri po wá Hausa sọ́n Lagoni .
Mẹdelẹ dọ emi wá sọ́n Bagarmi .
Tamma wẹ yin mẹgangan hugan to yemẹpo mẹ .
To tintan whenu yé wá otò Katsina tọn mẹ .
Na ehewutu fihe yé nọ nọ̀ lọ yin yiylọ dọ Tamma .
To nukọnmẹ yé sẹtẹn yì Kano bo mọ nipa Godia .
Oto lọ yin yiylọdọ Godia to oyin yọnnu Ayọdetọ́ tọn mẹ .
Ewọ po Saraki po dugan abọtoabọgò dó otò lọ ji .
Sarkin Godia dọna Tamma , “ wa nọ Godia. ” Enẹwutu Tamma wá Godia bo dà Godia , Abubakr wẹ yin Saraki tintan he hia owe he nọ yin Eshifa to owhé Ban Goronduma Kursiya tọn mẹ .
Ewọ wẹ Saraki he plọ́n ahọ́vi lẹ̀ Koran .
yé yọ́n Koran hia ganji , podọ e nọ yin hihia to ṣẹ́nṣẹn Shaäban tọn .
To Oklẹ lẹ po wẹ Ahọ́vi lẹ̀ mọ plidopọ́.Saraki nọ Tọ́njẹ̀gbonu to Whenu Odẹ̀ Afọ́nnu tọn ko yin Hiho Godo .
É Tindo Ovi Ṣinawe , dopodopo Yetọn wẹ nọ hia Koran .
É ná Visunnu Etọn lẹ Adọkunnu susu lẹ .
Visunnu Etọn Mẹho lọ wẹ Abdulahi , sọ nọ yin yiylọdọ Ban Kado Kisoki ; Chiroma Yan Saraki sọ yin Ovi Etọn ga , hen Dauda Tsaga , Dan Ashia ( Ashia yin Nọviyọnnu Saraki ) , Dari , po Tella .
Saraki gbá Goron Pugachi Fihe gbẹtọ lẹ na nọ Hia Koran te .
É jẹ Òwé Jam ‘ assaghir tọn Hia ji .
É Dugan na Owhè Ṣinnawe , Osùn Ṣidopo bo yin Didesẹ̀ .

Kumbari yin gandutọ Otò Kano ton he dugan sọn owhe 1731 jẹ 1743 tọn mẹ .
Saraki gbanatọ́nnukunatọ̀ntọ wẹ Mohamma Kumbari , he yin visunnu Sharefa po Duki po tọn .
Saraki he nọ nanumẹ taun de wẹ ewọ ṣigba e nọ yawu duadì kavi gblehomẹ .
Ayinamẹtọ etọn lẹ yiwanna ẹn , ṣigba gbẹtọ paa lẹ gbẹwanna ẹn .
To ojlẹ enẹ mẹ wẹ awhàn sinsinyẹn de wa aimẹ to Kano po Gobir po ṣẹnṣẹn .
Yinkọ Sarkin Gobir tọn wẹ Sobah .
Eyin Gobiriwa gbawhàn Kanawa tọn to gbedopo , Kanawa lọsu na sọ gbawhàn yetọn to whedevonu .
Onu ehe zindonukọn na ojlẹ susu lẹ .
To Kumbari sin whenu wẹ Sarkin Bornu May-Ali wa Kano nado funawhàn te .
E dosla lẹdo Faggi na ozán atọ̀n matin awha awhànfunfun , na Tahiru po Shehu po glọnalina wutu .
E lẹkọ do Bornu .
Kumbari yi awhàngbenu sọta Dussi to Sarkin Dussi Makurdi sìn whenu bo dibla biọ tòpẹvi lọ mẹ na fihe awhàn lọ sinyẹn jẹ wutu , ṣigba ayinamẹtọ etọn lẹ glọnalina na ẹn sọn tòpẹvi lọ mẹ bibiọ mẹ , bo dọ na ẹn dọmọ , `` Sarkin Kano , a ko gbawhàn egbe tọn , yi whegbe .
E setonu bo yi ayinamẹ yetọn lẹ bo lẹkọ do whegbe .
To awhàn Dussi tọn whenu wẹ Sarkin Aujera Bugau yin huhu te .
Kumari lẹkọ do Kano .
To ojlẹ etọn mẹ wẹ awọ̀yinu lẹ yin bibẹwa sọn Nupe , he Sarkin Nupe Jubrila dugan do .
Oso lọsu yin bibẹwa ga. Mohamma Kumbari tin to gbesisọ mẹ bo dó to yiyi Jizia sọn Kasua Kurmi dé , bọ ahì lọ dibla yin huhu sẹ .
E yí Jizia to Kano to owhe he bọdego bosọ hẹn ẹn diun dọ mallamu lẹ lọsu su akuẹ na .
Tukla lọ su sọmọ bọ Arab-nu lẹ jo Otò lọ do bo lẹkọ do Kastina , podọ suhugan hẹntọnọ he tin to tòpẹvi lọ mẹ lẹ wẹ họnyi Otò devo mẹ .
Turaki Kuka Tunku dọna Kumbari dọ , `` Saraki , eyin a ma jó Jizia ehe do , mẹdepope ma na po to tòpẹvi lọ mẹ adavo hiẹ po afanumẹ towe lẹ po kẹdẹ . ''
Saraki lọ sọ setonu na ẹn .
Kumbari fọn awhàn sọta Kuddu Baudam .
Ayinamẹ yin nina ẹn dọ ni yawu to whenue e tọ́n bo yi Zanga , na e yin didọ dọmọ , `` Eyin a ma yawu a ma sọgan gbawhàn Baudam tọn , na awhàngan lẹ su to tòpẹvi lọ mẹ wutu . ''
E dọmọ , `` N'ko se . ''
To whenuena e sẹpọ họngbo tòpẹvi lọ tọn , ogá de yin dindlan doe podọ enẹgodo avùn bẹjẹeji to Kanawa po Kudawa po ṣẹnṣẹn .
To whenue Kumbari mọdọ avùn lọ ko to sinsinyẹn , e de owhán de tọ́n bo yin dò tòpẹvi lọ sìn adó go .
Sunnu Kano tọn lẹ wá hodoe gbọn fihe owhán dide etọn lẹ ko holiai .
Kudawa lẹ hu Kanawa lẹ , bọ Kanawa lẹ lọsu hu Kudawa lẹ , kakajẹ whenue Kumbari jẹ họngbo tòpẹvi lọ tọn kọn .
Eyin yé ma su họngbo lọ wẹ dai e na ko biọ enẹ .
Kudawa lẹ họnyi owhe yetọn lẹ gbè .
Kumbari gbọṣi Zongon Dan Ingarma .
Enẹgodo , ojlẹ jijọho tọn yin awuwlena bọ Kumbari lẹkọ do Kano .
Awhàngan kandewiawe etọn lẹ he ma nọ dibu lẹ wẹ : Sarkin Jarumai Aidajika , Berde Duguru , Dan Iya Tefiwa , Dan Iya Gajigi , Sarkin Majia Dandawa , Dan Tama Dan Arkaya , Maji Yakufawa he nọ yin Kunkuru Dageza , Dan Berde Madawaki Yabo , Galadima Dan Faramu , Sarkin Dawaki Mallam Bawa , Berde Sokana , Sarkin Jarumai Akallam , Jarmai Tugwai , Dan Hamuda , Dan Tankari Hamadi , Dan Tara-Tara Abbas , Sarkin Gano Bako , Dandama Kanwa Chilaya , Makama Chikudu , Lifidi Sayadu , Dan Maskara , Maidawaki Berde Dan Ashifu , Sarkin Damargu Baji Dan Gaba , Sarkin Bebeji Zakkari , Dan Bugai Chusa , Dan Beras , Sarkin Ringim Ada , Al-Berka , Sarkin Tsekkia Atoro , Dan Farzaki , Sarkin Burku Muni , Dan Samayila Chikewa , Jarumai Raadu , Gashin Bald Tsofo , Makarma Della , Dan Ajibiji Kakwoshi Magani , Dan Shanono , Dan Ali Duka , po mẹdevo lẹ po .
Dopodopo yetọn lẹ ma nọ dibu to awhàn nukọn , ṣigba Kumbari lẹndọ mẹde ma tin he sọ emi .
E dugan na owhe wiatọ̀n .

Jamila Umar Nagudu ( yin jiji to azán aotọ Avivọsun , owhe 1985 tọn ) yin aihundatọ Naijilia Kannywood tọn .
Jamila yi wehọmẹ dokọtọn podo wehọmẹ daho po to ayimatẹn Bauchi tọn .
Sọn whenue e basi gbẹdai , e magbe nado jẹ aihundaji .
E tọn sọn Bauchi bo lẹkọ do Kano nado mọ dọ emi jẹ gbe mima emi tọn kọn nado lẹzun aihundatọ nukudeji de to azọnwhe Kannywood tọn mẹ .
E ko do azọnwhe aihundida tọn lọ mẹ taidi hanjitọ sọn ( 2002 ) gbọ .
To ojlẹ lẹ mẹ e wa kọnawu dopọ to azọnwhe aihundida tọn lọ mẹ vudevude .
Vivẹnu dido etọn na ayidedai po wadohia po bibayi mẹ dọn aidonugo anadenanutọ lọ lẹ tọn bọ yé jẹ didoehia ji to aihun ye tọn lẹ mẹ .
Jamila sọgan do mahẹ to aihun wumẹ depope mẹ .
E ko sọawu hia to aihun he nọ fọn numọtolanmẹ dote lẹ mẹ amọ to whedelẹnu e sọ nọ sọawu hia to aihun nukikodonamẹ tọn lẹ mẹ .
Nagudu ko diyin taun to Kannywood mẹ sọmọ bo nọ yin yiylọ dọ `` ahọsi Kannywood tọn '' .
Anadenanutọ Aminu Saira wẹ yin mẹ tintan he doehia to aihun lọ `` Jamila da Jamilu '' mẹ taidi aihundatọ de .

Ahọlu Samuel Olusegun Wheto ( he yin jiji to azán fọtọ̀ntọ Zósun 1960 ) yin tòvi Dalẹ tọn , Dalẹ yin gbétatò de he tin to otò Gbagli tọn mẹ to aṣẹpipa Ayimatẹn Awọnlin tọn glọ to togbo Naijilia tọn mẹ .
Finẹ wẹ e yì wehọmẹ bẹjẹeji tọn etọn te to St. Francis Catholic Primary School , Igbo-Oja to owhe 1968 .
Enẹgodo , e yì wehọmẹ daho Methodist Secondary Modern School to Gbagli to 1974 .
Enẹgodo , e yì na zepọn de he mẹ e yí gbedewema he yin Modern III School Certificate te to 1977 .
E sọ do lẹblanulọkẹyi lọ nado dù gbétatògán na nudi owhe 20 do gbétatò he nọ yin Dalẹ ji .
Mọdopolọ , dile ojlẹ to yiyi do , gbẹtọ lẹ wá to susu deji to gbétatò Dalẹ tọn mẹ , whenẹnu wẹ gbétatògán lọ , yedọ Baalẹ , wá dovivẹnu bọ vivẹnudido etọn sọ pa ẹ bọ e wá lẹzun Ahọlu de .
Gbétatògán Dalẹ tọn mọ lẹblanulọkẹyi lọ yí to azán awetọ , Osun ṣinẹnẹtọ , owhe 2020 tọn nado lẹzun Ahọlu de do Ahọluduta Dalẹ tọn ji .
Enẹwẹ zọn bọ Ahọlu Samuel Olusegun Wheto Ṣewhenu Toyọn I Ahọluduta Dalẹ-Whedakọ tọn do yin Gbétatògán godotọn po Ahọlu tintan Dalẹ-Whedakọ tọn po .

Hilda Effiong Bassey ( he yin jiji to azán 20tọ Zósun 1996 ) he yin yinyọnẹn ganji taidi Hilda Baci .
E fó podo gbedewema po to oplọn walọ gbẹtọ lẹ tọn to wehọmẹ alavọ Madonna tọn mẹ he tin to Okija , ayimatẹn Rivers tọn .

Elizabeth I ( azan 7tọ osun 9tọ owhe 1533- azan 24tọ osun 3tọ owhe 1603 ) wẹ yin ahọsi na oto England tọn po Ireland tọn po .
Ewọ wẹ ahọsi sọn azan 17tọ osun 11tọ owhe 1558 kaka e do ku to osun 3tọ owhe 1603 .
E sọ nọ yin yiylọdọ Good Queen Bess kavi The Virgin Queen kavi Gloriana .
Ewọ wẹ viyọnnu Ahọlu Henry VIII tọ England tọn po Anne Boleyn , asi etọn awetọ po .
Whenue Boleyn mọ winyan to owhẹnukọn , Elizabeth sin ogbẹ blawu taun podọ e sọ yin susu doganmẹ to Tower of London oganhọ hoho lọ mẹ .
Mahopọnna enẹ , Elizabeth dugan po bibi po azọn sinsinyẹn wiwa po .
Gandudu etọn tindo kọdetọn dagbe titengbe to ajọwiwa mẹ .
E sọ whlẹn oto etọn sọn alọ spanish Armada tọn mẹ .
E ma wlealọ gbede bo dọmọ emi wlealọ po oto England tọn po .
To oku etọn tẹnmẹ to 1603 Ahọlu James Vioto Scotland tọn sọawuhia taidi kọdetọn etọn .
Ewọ wẹ ovi Ahọlu Henry VIII tọ England tọn po asi awetọ etọn , Anne Boleyn .
E do nọviyọnnuda enẹgodo nọvisunnuda Edward .
Elizabeth mọ wepinplọn dagbe yi .
E sọgan do bo kan ogbe voovo sidopo ( 6 ) : English , French , Italian , Spanish , Greek po Latin po .
Whenuena e tindo owhe wiatọnda ( 13 1/2 ) otọ etọn basi matintọ bọ nọvisunnuda etọn lẹzun ahọlu Edward VI England tọn .
Nọvi sunnudaho etọn lọsu basi matintọ to whenue e tindo owhe fọtọn ( 15 ) .
Enẹgodo Mary jẹ otẹn etọn mẹ to 1553 ewọ lọsu basi matintọ to 1558 enẹgodo Elizabeth lẹzun Ahọsi .
Owhe he Elizabeth yizan hundotẹnmẹ dote na hanjitọ susu nado tindo kọdetọn dagbe .
William Shakespeare , Christopher Marlowe , Edmund Spenser po wekantọ William Byrd wazọn to awanu Elizabeth tọn .
To ojlẹ gandudu etọn mẹ , e haya tọjihun dahọ John Hawkins tọn bosọ na ẹn azọnwanu lẹ nido penugo bo wajọ gbẹtọ hihọ po sisa po tọn .
Mẹdevo lẹ taidi Sir Walker Raleigh , Humphrey Gilbert sọ wa nudopolọ ga. To 1580 , drake lẹzun omẹ tintan ( Englishman ) he zọn ohu ji lẹdo aihọn pe .
to owhe 1600 , Elizabeth lọsu do azọnwhe de te , East India Company he wa lezun azonwanu na British Empire .
enẹwutu Elizabeth dotuhomẹna Protestant he tin to Spanish Held Netherland nado tọnawhan Spain .
E sọ dotuhomẹna awhanfuntọ huji tọn etọn lẹ nado yangbe bato Spanish tọn .
to 1588 , Ahọlu Phillip ii tọ Spain tọn sẹ Armada nado va England sudo .
Bato England tọn pe Spanish Armada to ohu jí to azan 29tọ osun 7tọ owhe 1588 bo sọ duto ye ji .
Nalete , gbẹtọ nukundeji lẹ wẹ nọ yin mimọ to awanu etọn .
Delẹ to ye me wẹ Robert Dudley 1st Earl of Leicester .
Enẹgodo , e lẹhlan Robert Derereuk 2nd Earl of Essex .
Omẹ ehe lẹ jlo na ho gandudu Ahọsi Elizabeth tọn yi ṣigba e ma pa ye bọ ye sọ yin huhu .
Ahọlu Protestant tọn James vi tọ lẹzun Ahọlu England tọn .

Nelson Mandela mẹhe ma yigbe na tito otohootogbeta yetọn nkọ , bo sọ yin otogan gbọn asóẹpipa otovi lẹ tọn Dali to otò he yin Afrique du Sud tọn mẹ .
Ewọ yin dide taidi otogan mẹyu tintan to otò he yin afrique du sud tọn mẹ to Azan koatonnukunawetọ lidosun owhe fatonfenefodewiẹnẹ tọn mẹ .
Mandela yin jiji to otò Mvezo he tin to otò afrique du sud tọn mẹ to ahọlu whẹndo thembu tọn mẹ .
otozọn wiwà etọn doalọte na onu he yin mẹdepo to mẹde ṣẹnṣẹn , podọ numima kavi kinklan agbasa wunmẹn tọn do ovo .
Ehe sọ dé alọpo na ògán dudomẹji yovo lẹ yin to afrique du sud sin otò mẹ .
To ovu whenu etọn mẹ , otọ etọn ku whenuena ewọ Mandela ma do hugan owhe wiawe .
E gbọ bó nọ kọmẹgan etọn de , he sọ do e wehọmẹ , ewọ lọ wẹ sọ yin wehọmẹyitọ tintan whẹndo Etọn tọn .
To 1941 mẹ , e sọ yin menyinyian sọn wemaho plọnyiji alavọ tọn mẹ , na ewọ yin nunkọnnọtọ na ogbeta wehọmẹyitọ daho plọnyiji alavọ tọn lẹ , na hẹndote otoho do gbetazọnwatọ tọn .
Sigba ewọ sọ tin to ogbẹta he pli otò afrique tọn lẹpo dopọ he ye nọ ylọ ANC , Bo sọ to azọn wa po họnhlọn po to ogbẹta lọ mẹ .
Ewọ tindo ojlo nado whlẹn otò etọn Afrique du Sud tongan sọn mẹnuhẹngble kavi agọjijẹ yovo lẹ tọn mẹ matin nuhẹngble .
Mandela yin wiwle , bọ whẹdida dé sọ wa e ji , na eyin to viva po síwá po mẹ to 1962 .
E sọ nọ ògán ji na owhe 26•5 .
to owhe 1990 , otogan frederick william De klerk tọn ze onu gbígbé dé ogbeta he pli otò Afrique tọn lẹpo dopọ tọn daga .
Ehe sọ jo e ai .
Podọ nado wayi otogan meyuu tintan to somisomi dé whenu .
Mandela da Asi aton bo sọ tindo ovi sidopo .
Ewọ tindo yọpọ pẹvi fọtonnunkunawe .
To godo fifo oganduwhe etọn tọn to Azan wiẹnẹtọ ( 14 Ayidosun 1999 ) , Mandela jo ogu na Thabo Mbeki taidi otogan yọyọ afrique du Sud tọn .
Mandela yi yẹyinu susugege to ogbẹ whenu etọn , taidi yẹyi akuẹmahọ jijọho tọn na nukọntọ zọn .
To Ayidosun 2004 Mandela de Ede sọn otogun gbẹmẹ , bo sọ nọ ojlẹ susu he họntọn etọn lẹ podọ whẹndo etọn .
Mandela yin mẹhe ye wa lanmẹzọn na to dotowhe to Pretoria na diho ahunkẹn tọn Ehe sọ fọn jẹeji to osun he já lẹ whenu .
Mandela ku to azan de atọ́ntọ osun wiawetọ owhe 2013 to otoho mẹ fi he ye ji te aigba Houghton tọn to Johannesburg to owhe kanwekoatọntọ etọn mẹ .
Mandela yin didi to ogletagbeji etọn Qunu tọn mẹ , to wheyihọ otò lọ tọn fihe e whẹn te .

