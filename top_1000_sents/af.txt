Hierdie staatsgreep het na afloop van 'n ekonomiese en politieke krisis onder sy voorganger , Allende , plaasgevind .
Sy regering is bekend vir die onderdrukkende karakter daarvan en sy neoliberale ekonomiese beleid , wat toenemende sosiale ongelykheid veroorsaak het .
Weens sy onderdrukkende optrede tydens die staatsgreep en sy beweerde finansiële wanpraktyke is Pinochet een van die mees omstrede persoonlikhede uit die onlangse Chileense geskiedenis .
Pinochet het 'n militêre loopbaan gevolg en weet vinnig op te klim .
In 1971 is hy aangestel as divisiegeneraal .
Op 22 Augustus 1973 is hy ná die bedanking van generaal Carlos Prats deur president Allende tot opperbevelhebber van die Chileense leër aangestel .
Op daardie oomblik het Allende 'n sosialistiese bewind gevoer .
Na aanleiding van die swaar ekonomiese en sosiale probleme het 'n groep offisiere gelei deur Pinochet op 11 September 1973 'n staatsgreep gepleeg waarby Allende afgesit is en om die lewe gekom het .
Volgens die amptelike lesing pleeg hy selfmoord , hoewel die meerderheid beweer dat hy tydens die staatsgreep vegtend om die lewe gekom het .
Volgens sy eie memoires was Pinochet die leier van die staatsgreep , hoewel ander beamptes later verklaar het dat Pinochet skaars by die voorbereidings betrokke was en hom pas kort voor die staatsgreep by die plegers aansluit .
Die staatsgreep word gesteun deur die Amerikaanse Central Intelligence Agency ( CIA ) , wat bang is dat Allende se Chili 'n springplank sou gaan vorm vir die kommunisme in Latyns-Amerika .
Ná die staatsgreep is Pinochet aangestel as hoof van 'n voorlopige regeringsjunta .
'n Jaar later is hy as president aangestel .
Omtrent die drieduisend ( baie ) linkse teenstanders is gedood of het verdwyn ; tienduisende verlaat die land .
Pinochet breek radikaal met Allende se ekonomiese beleid en skakel oor op 'n ekonomiese politiek van die vrye mark .
Dit het Pinochet grootliks aan die Chicago Boys oorgelaat , die ekonome van die Amerikaanse skool van Chicago ( Milton Friedman et al . ) .
Ná Pinochet se oorname word baie staatsbesit geprivatiseer .
Dit geld ook vir die Chileense pensioen- en gesondheidsorg .
In die eerste jaar van die militêre diktatuur is 10 % op die sosiale staatsbesteding teruggesny , terwyl die begroting van die weermag gestyg het .
Die werkloosheid loop op van 3 % na 20 % .
'n Gesin moes 74 % van die inkomste aan brood uitgee , terwyl dit onder Allende slegs 10 % was .
Die ontwrigte sosiale geriewe herstel ietwat .
Hoewel die uitgawes van die regering val , styg die skuld van 3,5 miljard dollar in 1973 na 17 miljard dollar in 1982 .
In 1982 breek die tweede groot ekonomiese krisis in Chili onder Pinochet uit , waarby sestien van die vyftig finansiële instellings bankrot gaan .
In 1982 en 1983 is 'n deel van die banke genasionaliseer om die finansiële stelsel te red .
Die werkloosheid styg na 30 % , terwyl dit onder Allende in 1972 slegs 3 % was .
Toe die ekonomie in 1988 gestabiliseer het , leef 48 % van die bevolking onder die broodlyn .
Dit het gelei tot 'n styging van tifus met 121 persent en ook die aantal infeksies van hepatitis het flink toegeneem .
Aan die einde van sy regering het Pinochet onder toenemende internasionale druk gekom om die demokrasie in die land te herstel .
Hy laat 'n referendum organiseer , waaruit blyk dat die Chilene 'n terugkeer na demokrasie wens .
Voor sy bedanking in 1990 reël hy dat hyself ( as 'senator-vir-die-lewe ' ) en sy militêre offisiere nie vervolg mag word nie en immuniteit sou geniet .
Dit blyk dat Pinochet ondanks 'n groot linkse teenbeweging , nog altyd op veel steun onder die bevolking kon reken , getuie die feit dat partye wat hom steun die verkiesings wen .
Volgens sy familie was hy egter te siek om verhoor te word .
Begin van Desember 2006 het hy 'n swaar hartaanval gekry .
Op die middag van 10 Desember 2006 sterf Augusto Pinochet op 91-jarige ouderdom in die militêre hospitaal in die Chileense hoofstad Santiago .
Hy het 'n Rooms-Katolieke kerklike uitvaart gekry .
Sien bron .

George Washington ( 22 Februarie 1732 - 14 Desember 1799 ) was die generaal en opperbevelhebber van die dertien kolonies in die Amerikaanse Rewolusionêre Oorlog en was daarnaas die eerste president van die Verenigde State van Amerika ( 1789–1797 ) .
Tydens sy ampstermyn het Noord-Carolina ( 21 November 1789 ) die 12de , Rhode Island ( 29 Mei 1790 ) die 13de , Vermont ( 4 Maart 1791 ) die 14de , Kentucky ( 1 Junie 1792 ) die 15de en Tennessee ( 1 Junie 1796 ) die 16de deelstaat van die Verenigde State geword .
George Washington is op 22 Februarie 1732 op die plantasie Wakefield in Westmoreland County , Virginië , as die seun van 'n welgestelde tabakplanter gebore .
Na die dood van sy halfbroer Lawrence in 1752 en sy huwelik met 'n ryk jong weduwee , Martha Custis , het Washington een van die rykste en mees vooraanstaande plantasiebesitters in Virginië geword .
Toe hy 21 jaar oud was , het hy bevelvoerder van die regiment van Virginië geword , en met die uitbreek van die oorlog teen Frankryk in 1755 het hy die Britse aanvoerder , genl .
E. Braddock , se adjudant geword .
In 1759 is hy verkies tot Virginië se House of Burgesses , waar hy gou as die woordvoerder van die anti-Britse opposisie na vore getree het .
Die anti-Britse gevoelens het sterk toegeneem nadat die Vrede van Parys in 1763 gesluit is en die bedreiging van 'n Franse oorname van die Britse kolonies tot die verlede behoort het .
As tabakplanter het Washington regstreeks onder die Britse belastingpolitiek gely , terwyl die koninklike verbod op uitbreiding wes van die Allegheny-gebergte ( 1763 ) sy belange as grondspekulant ook regstreeks benadeel het .
In 1774 en 1775 is Washington afgevaardig om Virginië by die 1e en 2e sittings van die Kongres te verteenwoordig , en toe die Amerikaanse vryheidstryd in 1775 uitbreek , is Washington op 15 Junie 1775 deur die Kongres eenparig as opperbevelhebber van die Amerikaanse strydmagte aangewys .
Sy taktiek was aanvanklik hoofsaaklik daarop gemik om veldslae te vermy om so te verhoed dat die onervare Amerikaanse leër , wat ŉ groot tekort aan manskappe , geld en toerusting gehad het , in 'n vroeë stadium van die stryd verwoes word .
Sy militêre leierskap , wat in 1771 met die Britse generaal Cornwallis se oorgawe by Yorktown bekroon is , het Washington baie gewild by die leër sowel as by die bevolking gemaak .
Die gewildheid het dan ook die grondslag gevorm van sy belangrike politieke rol tydens en veral na die oorlog .
Op inisiatief van Virginië het ŉ Konstitusionele Konvensie onder voorsitterskap van George Washington tussen Mei en September 1787 in Philadelphia byeengekom .
Die konvensie het ŉ grondwet opgestel ingevolge waarvan die VSA 'n demokratiese bondstaat met 'n presidensiële stelsel geword het .
In Februarie 1789 is Washington tot eerste president van die VSA verkies .
Onder Washington se presidentskap het die verskille tussen die federaliste en die konfederaliste , wat in die jare na 1781 al hoe hewiger geword het , duideliker na vore getree .
Die federaliste , onder leiding van Alexander Hamilton ( 1757-1804 ) , was voorstanders van 'n gesentraliseerde staat op ŉ kapitalistiese grondslag .
Die konfederaliste , onder leiding van Thomas Jefferson ( 1743-1826 ) , was egter gekant teen sentralisering en het 'n landboumaatskappy bepleit waarin die staat min mag sou hê en waarin die gewone man homself sou regeer .
Washington het die stryd sonder welslae probeer bylê .
Hy het egter , soos Hamilton , in 'n sterk federale gesag geglo .
Die gebeure in Europa wat uit die Franse Revolusie voortgevloei het , het ook 'n belangrike rol in die stryd begin speel .
Terwyl die federaliste gekant was teen die geweld waarmee die omwenteling in Europa gepaard gegaan en met Brittanje gesimpatiseer het , het die progressiewe konfederaliste hulle beywer vir verbondenheid met die nuwe Franse regering omdat die politieke ideale wat tydens die Franse Revolusie verkondig is , in 'n groot mate ook die grondslag van die Amerikaanse grondwet gevorm het .
Dit het gelei tot Jefferson se bedanking teen die einde van 1773 .
Washington , wie se konserwatiewe neigings nou al hoe sterker na vore getree het , het nou self ook die teiken van kritiek geword .
Verskeie van sy maatreëls , soos die onderdrukking van die whisky-rebellie in Pennsilvanië ( 1794 ) en die sluiting van die Jay-handelsverdrag met Engeland ( 1795 ) , het hom verder van die Republikeine vervreem .
Teleurgesteld omdat hy blykbaar nie langer in staat was om die nasionale eenheid te simboliseer nie , het Washington besluit om hom nie vir 'n derde ampstermyn beskikbaar te stel nie .
In sy afskeidstoespraak het hy sy landgenote teen 'n faksiestryd gewaarsku en Amerikaanse afsydigheid teenoor die oorlog in Europa bepleit omdat hy gemeen het dat 'n neutrale politiek die beste sou wees vir die bevordering van die Amerikaanse ekonomie .
Na sy aftrede het Washington hom op sy landgoed Mount Vernon in Virginië teruggetrek en is hy op 14 Desember 1799 daar oorlede .
Mount Vernon is nou ŉ Amerikaanse nasionale gedenkwaardigheid .

George Walker Bush ( gebore op 6 Julie 1946 ) was die 43ste president van die Verenigde State , wat vir die eerste keer op 20 Januarie 2001 en vir sy tweede ampstermyn op 20 Januarie 2005 ingehuldig is .
Hy is die seun van oudpres .
George H.W .
Bush .
Ná 'n maand se hertelling van stembriewe en die betwistings van die verkiesingsuitslae in Florida se geregshowe het die Amerikaanse Hooggeregshof uiteindelik George W. Bush as wenner van die presidentsverkiesing verklaar .
Bush het in reaksie hierop 'n oorlog teen terrorisme verklaar , wat later dié sentrale kwessie van sy presidentskap geword het .
Teen die begin van Oktober 2001 het hy die bevel vir die Amerikaanse inval in Afghanistan gegee om sodoende die Taliban-régime omver te gooi en al-Kaïda te probeer vernietig .
Bush en sy vrou Barbara Bush in New Haven ( Connecticut ) gebore .
Sy vaderlike voorouers was afkomstig uit Somerset in die West Country ( Engeland ) en het in die 17de eeu na Amerika geëmigreer .
Bush se ouers het van Connecticut na Texas verhuis toe hy twee jaar oud was .
Hy is met sy drie broers Jeb , Neil en Marvin en sy suster Dorothy in Midland en Houston opgevoed .
Sy tweede jonger suster , Robin , is in 1953 op die ouderdom van drie aan leukemie oorlede .
Bush het by die Phillips Academy in Andover ( Massachusetts ) skoolgegaan en is net soos sy vader ook deur die Yale-universiteit aanvaar , waar hy in 1968 'n B.A.-graad in Geskiedenis behaal het .
Hy het tegelykertyd aan 'n aantal Republikeinse verkiesingsveldtogte deelgeneem , waaronder ook dié van sy vader as senatorskandidaat in Texas in die jare 1964 en 1970 .
As 'n college senior het Bush lid geword van die geheime vereniging Skull and Bones .
Bush was , volgens sy eie beskrywing , 'n middelmatige student .
Daar word beweer dat Bush weens die politieke pos van sy vader 'n voorkeurbehandeling geniet en sy dienspligte onreëlmatig uitgevoer het .
Bush het in 1972 vir 'n verplasing na die lugeenheid van Alabama se Nasionale Wag gevra om aan die verkiesingsveldtog van 'n plaaslike Republikeinse senatorskandidaat deel te neem en in 1974 verlof gekry om sy diensplig van ses jaar met ses maande te verkort sodat hy sy studies aan die Harvard Business School betyds kon begin .
Hy is toegelaat om sy militêre loopbaan nogtans op 'n eervolle manier te beëindig .
Bush het erken dat hy gedurende daardie jare `` te veel '' gedrink het en dié periode van sy lewe as die `` nomadiese '' tydperk van sy `` onverantwoordelike jeug '' genoem .
In 1977 is hy deur vriende aan Laura Welch , 'n onderwyseres en bibliotekaresse , bekendgestel .
Drie maande later het hy met Laura getrou , en die egpaar het hulle in Midland gevestig .
Hulle tweelingdogters , Jenna en Barbara , is in 1981 gebore .
In 1978 is Bush in Texas se 19de Kongres-kiesdistrik as Republikeinse kandidaat vir die Huis van Verteenwoordigers genomineer en het gedurende sy verkiesingsveldtog die klemtoon op sy groot ervaring in die energiebedryf en sy konserwatiewe waardes gelê .
Hy is uiteindelik deur die Demokratiese kandidaat Kent Hance met 'n meerderheid van 6 000 van die uitgebragte stemme verslaan , nadat die meeste kiesers Hance se eie konserwatiewe standpunte , sy afkeuring van strenger wapenbeheer en sy nouer verbondenheid met die landelike Texas ondersteun het .
Hance het later na die Republikeinse Party oorgeloop en Bush se verkiesingsveldtog as goewerneurskandidaat met 'n donasie gesteun .
Omtrent 1986 het Bush 'n geheelonthouer geword , Christelike filosofie begin studeer en begin om aan kerklike en gemeenskapstudiegroepe deel te neem .
Volgens sy eie woorde het Bush ná 'n persoonlike ontmoeting en gesprek met eerwaarde Billy Graham 'n wedergebore Christen geword .
Bush se verkiesingsveldtog is deur 'n aantal eersterangse politieke raadgewers gekoördineer en het veral goewerneur Ann Richards se swak rekord van handhawing van wet en orde , haar politieke benoemings en haar steun vir liberale politieke eise aangespreek .
Bush het van homself 'n positiewe beeld geskep met onderwerpe soos `` persoonlike verantwoordelikheid '' en `` morele leierskap '' en het 'n aantal belangrike vraagstukke soos onderwys , misdaad , deregulering van die ekonomie en hervorming van die regstelsel aangespreek .
Sy veldtog is gekritiseer vir die manier waarop Ann Richards neergehaal is , maar desondanks het Bush se gewildheid as gevolg van sy indrukwekkende debatsvoering toegeneem .
Uiteindelik het hy Richards met 52 persent van die uitgebragte stemme geklop .
Onder sy leierskap het Texas 152 gevangenes tereggestel – meer as onder enige ander goewerneur in die moderne geskiedenis van Amerika .
Kritiese stemme soos Helen Prejean het egter geredeneer dat Bush nie ernstig was om aansoeke om grasieverlening te oorweeg nie .
Die deelstaat Texas het sy onderwysstelsel deur eiendomsbelasting gefinansieer .
Bush het gepoog om die hoë belastingtariewe ten gunste van huiseienaars te verlaag en gelyktydig die algemene befondsing van onderwys te verhoog en nuwe belasting op maatskappye in te voer .
Maar hy het sterk opposisie van sy eie party en die privaatsektor gekry .
Nadat geen konsensus oor hierdie saak bereik is nie , het Bush 'n oorskot op die begroting gebruik om 'n belastingverlaging van VS $ 2 miljard toe te staan – die hoogste in Texas se geskiedenis .
Hierdie besluit het sy openbare beeld van 'n fiskalies konserwatiewe politikus en beskermer van besigheidsbelange gevestig .
Goewerneur Bush het op 17 April 2000 'n memorandum geteken waarmee 10 Junie in Texas tot `` Jesusdag '' verklaar en alle Texane aangespoor is om hulp aan noodlydendes te verleen .
In 1998 het Bush 'n beslissende oorwinning in die goewerneursverkiesing behaal met naastenby 69 persent van die uitgebragte stemme en sodoende die eerste Texaanse goewerneur geword wat vir twee opeenvolgende ampstermyne van vier jaar elk verkies is ( voor 1975 was die goewerneur se ampstermyn net twee jaar ) .
Maar nadat Bush die koukus in Iowa gewen het , het Senator John McCain uit Arizona 'n verrassende oorwinning in die voorverkiesing van New Hampshire behaal .
Bush is onder meer gekritiseer vir die besoek wat hy by die omstrede Bob Jones-universiteit afgelê het , 'n instelling wat vir sy anti-Katolieke houding en sy verbod op gemengde verhoudings bekend gestaan het .
Nogtans het hy die voorverkiesing in Michigan gewen .
Met sy kritiek op Pat Robertson en Jerry Falwell net voor die verkiesing in Virginië het McCain egter godsdienstige konserwatiewes woedend gemaak .
Bush het in Virginië en 'n week later op `` Super-Dinsdag '' in nege van dertien voorverkiesings gewen en sodoende sy nominasie as Republikeinse kandidaat verseker .
In 'n televisiedebat op 13 Desember 1999 in Des Moines ( Iowa ) het Bush in teenstelling met die ander kandidate nie 'n politieke figuur as sy voorbeeld genoem nie , maar Jesus Christus .
Bush se gewildheid onder godsdienstige kiesers is as een van die beslissende faktore in die verkiesingsveldtog aangevoer .
Weeklikse kerkgangers het volgens 'n Gallup-meningsopname in die 2000-verkiesing met 56 persent vir Bush gestem ( en in die 2004-verkiesing selfs met 63 persent ) .
Terwyl Bush sy suksesvolle beleid as goewerneur van Texas beklemtoon het , het hy in sy veldtog die Demokratiese presidentskandidaat en destydse visepresident Al Gore veral vanweë die Demokratiese beleid ten opsigte van wapenbeheer en belasting aangeval .
Bush het ook Gore se steun vir die Kyoto-protokol gekritiseer ( alhoewel die Senaat in 1998 met 95 teen 0 stemme die Amerikaanse deelname aan die protokol verwerp het ) en gelyktydig op die agteruitgang van nywerhede in die Midweste , soos byvoorbeeld in Wes-Virginië , en die daarmee gepaardgaande ekonomiese en sosiale vraagstukke gewys .
Op die verkiesingsdag ( 7 November 2000 ) het Bush 'n aantal sleutelstate in die Midweste gewen , soos byvoorbeeld Ohio , Missouri en Arkansas .
Hy het ook 'n oorwinning in Gore se tuisstaat Tennessee , in New Hampshire en in die voormalige Demokratiese vesting Wes-Virginië behaal .
Die televisienetwerke het aanvanklik Gore as die wenner in die deelstaat Florida verklaar , maar moes hierdie aankondiging later herroep en uiteindelik Bush tot wenner in sowel Florida asook op nasionale vlak verklaar .
Aangesien Bush Florida net naelskraap gewen het , was daar sprake van onreëlmatighede by die stemtelling .
Volgens Florida se wetgewing het 'n tweede telling ten opsigte van stemmasjiene plaasgevind .
Bush se voorsprong het kleiner geword , maar hy was nogtans die wenner .
Die Hooggeregshof van Florida het op 8 Desember bepaal dat distrikte met moontlike onreëlmatighede per hand hertel moes word .
Die Hooggeregshof van die Verenigde State het hierdie beslissing egter op 9 Desember herroep en die sodoende 'n einde aan hierdie hertelling van stemme gemaak .
Die hertelling van stemmasjiene het getoon dat Bush die deelstaat Florida met 'n meerderheid van 537 van die totale ses miljoen stemme gewen het – dit was die dertigste deelstaat waar Bush 'n oorwinning behaal het .
Dit het van George W. Bush die eerste president sedert Benjamin Harrison in 1888 gemaak , wat nie deur 'n meerderheid van die kiesers verkies is nie .
Colin Powell is benoem as Minister van Buitelandse Sake , Paul O'Neill as Minister van Finansies en Donald Rumsfeld as Minister van Verdediging .
Bush het Kenneth Mehlman as bestuurder van sy verkiesingsveldtog benoem , terwyl die politieke strategie deur Karl Rove uitgewerk is .
Vir Bush se verkiesingsveldtog is landswyd gebruik gemaak van televisie- en radioadvertensies teen Demokratiese kandidate , waaronder Bush se hoofteenstander , Senator John Kerry uit Massachusetts .
Kerry en ander Demokrate het Bush oor die oorlogvoering in Irak , die toepassing van die USA PATRIOT-wet en sy beweerde onvermoë om ekonomiese groei en die skepping van nuwe werkgeleenthede te bevorder aangeval , maar ook Bush se diensplig in die Nasionale Garde het geblyk om baie omstrede te wees .
In Bush se veldtog is Kerry as 'n egte Amerikaanse liberaal beskrywe , wat belastingtariewe sou verhoog en die regering vergroot .
Bush se veldtog het ook herhaaldelik Kerry se beweerde weersprekende verklarings ten opsigte van die oorlog in Irak gekritiseer en beweer dat Kerry nie oor die deursettingsvermoë en visie sou beskik om 'n oorwinning in die oorlog teen terrorisme te behaal nie .
Bush het 31 van 50 deelstate en altesame 286 stemme in die VSA se kieskollege gewen .
Met sy oorwinning in die 2004-verkiesing was Bush die eerste presidentskandidaat in sestien jaar wat met 'n absolute meerderheid van uitgebragte stemme gewen het ( sedert sy vader se verkiesing in 1986 ) .
Die leier van die Demokratiese opposisie in die Senaat , Harry Reid , het hierdie optrede as 'n misbruik van die president se gesag gekritiseer .
Bush en sy raadgewers het geargumenteer dat begrotingsfondse , wat deur die federale regering nie bestee kon word nie , aan belastingbetalers teruggebetaal moet word .
Weens die sterk opposisie in die Kongres en waarskuwings deur die voorsitter van die Amerikaanse Federale Reserwebank , Alan Greenspan , dat daar 'n risiko van ressesie in die VSA was , het Bush die Amerikaanse publiek met 'n groot aantal publieke toesprake probeer oortuig dat die voorgestelde belastingkortings die ekonomie sou stimuleer en nuwe werkgeleenthede sou skep .
Werkloosheidsyfers het onder die Bush-regering hul hoogtepunt van 6,2 persent in Junie 2003 bereik en later tot net 4,4 persent gedaal .
Die ekonomie het baie goed presteer , die Amerikaanse aandele-indeks Dow Jones Industrial Average het nuwe rekordvlakke bereik , en ook die bruto geografiese produk ( BGP ) het bestendige groei aangeteken .
Dié wysiging van die Verenigde Nasies se Konvensie oor Klimaatverandering het gebiedende bepalings vir die vermindering van kweekhuisgasse ( veral koolstofdioksied , wat by die verbranding van fossielbrandstowwe vrygestel word ) vasgelê .
Bush het beweer dat daar nog onsekerhede met die wetenskaplike ondersoek van klimaatverandering bestaan , veral in hoeverre menslike aktiwiteite werklik verantwoordelik is vir globale verwarming .
Die president het ook op bekommernis oor die negatiewe gevolge verwys ; wat die ooreenkoms moontlik vir die Amerikaanse ekonomie sou inhou , en die feit dat die Volksrepubliek China en Indië nog nie die verdrag onderteken het nie .
In sy `` Staat van die Unie '' -toespraak van die jaar 2007 het die president sy voorneme bevestig om die VSA minder afhanklik van buitelandse olie-invoere te maak .
Die verbruik van fossielbrandstof sou verminder en die produksie van alternatiewe brandstowwe verhoog word .
Vier Amerikaanse passasiersvliegtuie is gekaap , waarvan die terroriste twee in die New Yorkse Wêreldhandelsentrum en een in die Pentagon in Washington , D.C. vasgevlieg het .
'n Vierde straler , wat blykbaar ook op pad na Washington was , het in 'n veld in Pennsilvanië neergestort , nadat passasiers die ontvoerders aan boord oorweldig het .
Byna 3 000 mense het hulle lewens as gevolg van die aanvalle verloor , waarby die ineenstorting van die Wêreldhandelsentrum-wolkekrabbers die meeste slagoffers geëis het .
Die aanvalle van 11 September was 'n belangrike keerpunt in Bush se presidentskap .
Nog dieselfde aand het hy in 'n toespraak uit die Withuis se Oval Office sterk reaksie aangekondig , maar tegelykertyd die Amerikaners opgeroep om as 'n nasie saam te staan en bystand aan die families van slagoffers te verleen .
Op 14 September het President Bush 'n besoek aan die bouvalle van die Wêreldhandelsentrum afgelê en New York se burgemeester Rudy Giuliani ontmoet .
Op 20 September het Bush Osama Bin Laden en Al-Kaïda in 'n toespraak skerp veroordeel en 'n ultimatum aan die Taliban-régime in Afghanistan gerig om die terroriste aan die VSA te oorhandig .
Die kongres het hierdie beleid nooit goedgekeur nie .
Ten opsigte van die konflik tussen Israel en die Palestyne het Bush 'n beleid van nie-inmenging gevolg en die Palestynse leier Jasser Arafat se steun vir geweld en militante groepe veroordeel .
Hy was nogtans die eerste Amerikaanse president wat die sogenaamde twee-state-oplossing vir die konflik goedgekeur en die stigting van 'n onafhanklike Palestynse staat naas Israel voorgestel het .
Bush het gesprekke tussen die Eerste Ministers van Israel en die Palestynse Outonome Gebiede , Ariel Sharon en Mahmoed Abbas , aangemoedig .
Hy het Jassir Arafat egter steeds geboikot .
Bush het ook Sharon se plan van eensydige onttrekking en die eerste demokratiese verkiesings in Palestina ná Arafat se dood goedgekeur .
Teen die begin van sy tweede ampstermyn het Bush die klemtoon op die verbetering van die gespanne betrekkinge met Europese lande gelê .
Hy het sy langjarige raadgewer Karen Hughes as die koördineerder van 'n wêreldwye skakelveldtog benoem , wat die VSA se beeld in die buiteland sou verbeter .
Die VSA se ontwikkelingshulp is aansienlik verhoog en was nou veral op die bevordering van demokrasie en menseregte gefokusseer .
Die betrekkinge met Duitsland en Kanada het ná die oorwinning van konserwatiewe partye in dié twee lande se verkiesings verbeter .
Baie politieke ontleders het aangevoer dat Bush se politieke agenda teen die middel van sy tweede ampstermyn geleidelik wegbeweeg het van die bevordering van vryheid en demokrasie , soos geblyk het uit die VSA se beleid teenoor die olieryke vroeëre Sowjetrepublieke in Sentraal-Asië .
Gelyktydig het Bush hom daarvoor beywer om 'n einde te maak aan die Verenigde Nasies se wapeninspeksies in Irak en die gebruik van militêre geweld bepleit , nadat die Irakse leier Saddam Hoessein sy kat-en-muis-spelletjies met die inspeksiespanne steeds voortgesit het .
Ongeag die teenkanting van baie Europese geallieerdes , Rusland , die Volksrepubliek China en die meeste ander lande het Bush in Maart daarop aangedring dat Saddam Hoessein as president van Irak moet bedank en gelyktydig militêre optrede teen Irak aangekondig , indien Hoessein nie sou reageer nie .
Op 19 Maart 2003 het Britse en Amerikaanse Gewapende Magte hulle aanval op Irak begin .
Teen die middel van April was die grootste deel van Irak onder beheer van die geallieerde magte .
Daar is geen massavernietigingswapens ontdek nie , en Amerikaanse geheimediens-verslae , wat voor die oorlog die teenoorgestelde beweer het , het geblyk onjuis te wees .
Die VSA en die Verenigde Koninkryk het hulle daarna aan die heropbou van Irak en die daarstelling van 'n demokratiese regering gewy .
Parlementsverkiesings en 'n referendum oor 'n nuwe grondwet vir Irak is al in Januarie en Desember 2005 gehou , maar die politieke situasie in Irak het in die tydperk tussen 2004 en 2007 tot so 'n mate versleg dat internasionale waarnemers dit as 'n volskaalse burgeroorlog beskryf het .
Die voortgesette geweldpleging van Islamitiese terreurgroepe , wat volgens godsdienstig-sektariese lyne verdeel is , het tienduisende slagoffers onder Irakse burgerlikes geëis .
In 'n toespraak op 10 Januarie 2007 het Bush aangekondig dat 'n bykomende 21 500 Amerikaanse troepe ontplooi sou word , terwyl die ekonomiese probleme van Irak met 'n werkskeppingsprogram en meer voorstelle vir die heropbou van die land aangespreek sou word .
Hiervoor is VS $ 1,2 miljard beskikbaar gestel .
Op 1 Mei 2007 het Bush vir 'n tweede keer van sy vetoreg gebruik gemaak en 'n wetsontwerp van die Kongres ten opsigte van 'n tydlyn vir die onttrekking van Amerikaanse troepe verwerp .

Charles-Pierre Baudelaire ( 9 April 1821 in Parys – 31 Augustus 1867 in Parys ) was ‘ n Franse digter , vertaler en literêre- en kunskritikus wie se reputasie hoofsaaklik rus op Les Fleurs du mal ( 1857 ; Die Blomme van Boosheid ) -welke miskien die belangrikste en mees invloedrykste digbundel is wat in Europa gedurende die 19de eeu gepubliseer was .
Op soortgelyke wyse was sy ‘ ’ Petits poèmes en prose ’ ’ ( 1868 ; “ Klein Prosagedigte ” ) die mees suksesvolste en mees innoverende vroeë eksperiment in prosa-poësie van die era .
François het sy loopbaan as ‘ n priester begin , maar het die beroep in 1793 gelos en uiteindelik ‘ n welvarende staatsbeampte geword .
Hy was ‘ n skilder en digter van middelmatige talent , en het sy seun aan die kunste bekendgestel , of wat die jong Baudelaire later sy grootste , mees oorheersende , en vroegste passie sou noem , synde “ die okkult van beelde. ” Sy vader het in Februarie 1827 gesterf , en vir agtien maande daarna het Baudelaire en sy moeder saamgewoon aan die buitewyke van Parys in omstandighede wat die jong Baudelaire altyd sou bybly .
Hierdie “ paradys van liefdes uit sy kinderdae ” is egter skielik in November 1828 beëindig toe sy moeder getroud is met Jacques Aupick , ‘ n soldaat wat sou rys tot die rang van generaal , en wat later sou dien as die Franse ambassadeur tot die Ottomaanse Ryk en Spanje voordat hy ‘ n senator onder die Tweede Franse Ryk sou word .
In 1831 was Aupick in Lyons gestasioneer , en Baudelaire het aldaar sy opvoeding by die Collège Royal in 1832 begin voordat hy by die gesin se terugkeer na Parys in 1836 verplaas is na die prestigeryke Lycée Louis-le-Grand .
Baudelaire het as student belofte ingehou en het begin om van sy vroegste gedigte te skryf , maar vir sy onderwysers was hy die toonbeeld van ‘ n voorbeeld van vrypostige verdorwenheid en sedeloosheid , en het hy ; wat hulle “ voorwendsels en aanstellerighede wat onvanpas was vir sy ouderdom ” genoem het ; getoon .
Hy het ook ‘ n geneigdheid ontwikkel om buie van intense melancholie te beleef , en hy het bewus daarvan geword dat hy van nature ‘ n alleenloper was .
Gereelde dade van ongedissiplineerdheid het daartoe gelei dat hy as gevolg van ‘ n triviale insident in April 1839 uit die skool geskors is .
Nadat hy sy baccalaureus eksamens geslaag het terwyl hy ingeskryf was by die Collège Saint-Louis , het Baudelaire ‘ n nominale regstudent geword by die École de Droit terwyl hy in realiteit besig was om ‘ n sorgelose en onverantwoordbare “ vry lewe ” te lei in die Latynse Kwartier .
Daar het die jong Baudelaire die eerste kontakte in die literêre wêreld ontwikkel en ook die geslagsiekte opgedoen wat uiteindelik sy dood sou veroorsaak , waarskynlik van ‘ n prostituut genaamd Sarah la Louchette , welke persoonlikheid hy sou vier in sommige van sy mees ontroerende en aangrypende vroeëre gedigte .
In ‘ n poging om sy stiefseun te weerhou van sulke berugte en skandelike geselskap het Aupick vir Baudelaire in Junie 1841 op ‘ n uitgebreide seereis na Indië gestuur , maar Baudelaire het in Mauritius oorgebly , en na ‘ n paar weke daar en in Réunion het hy in Februarie 1842 na Parys teruggekeer .
Die reis het egter Baudelaire se verbeelding verryk , en sy vlugtige kontak met die tropiese wêreld sou sy skryfwerk verryk met ‘ n menigte eksotiese beelde en sensasies , asook ‘ n onuitputbare tema van nostalgiese verlange .
Baudelaire het in April 1842 sy erfporsie ontvang en gou korte mette daarvan gemaak , aangehelp deur sy status as ‘ n “ man van lettere ” .
Hy het vryelik geld uitgegee op klere , boeke , skilderye , duursame kos en wyn , en veral marijuana en opium , laasgenoemde twee waarmee hy die eerste keer in die tydperk tussen 1843 en 1845 begin eksperimenteer het in sy Paryse woonstel by die Hôtel Pimodan ( nou bekend as die Hôtel Lauzun ) op die Île Saint-Louis .
Dit was kort nadat hy teruggekeer het van sy reis in die suidelike seë dat Baudelaire vir Jeanne Duval ontmoet het wat , eers as sy minnares en daarna , na die middel 1850 ’ s , as sy finansiële verantwoordelikheid , sy lewe vir die volgende twintig jaar sou oorheers .
Jeanne sou die inspirasie wees agter Baudelaire se mees angsvolle en sensuele liefdesgedigte , met haar parfuum en bo alles , haar digte en pragtig-vloeiende swart haardos wat sulke meesterstukke van die eksoties-erotiese verbeelding soos La Chevelure ( “ Die Kop van Hare ” ) uit sy pen sou laat voortvloei .
Baudelaire se voortgesette spandabelrigheid het binne twee jaar die helfte van sy erflating uitgeput ; hy was ook die slagoffer van skelms en geldleners , en sodoende is die fondament vir ‘ n opeenhoping van skuld wat hom vir die res van sy lewe sou kortwiek , gelê .
In September 1844 het sy familie hom ‘ n regsooreenkoms opgelê wat sy toegang tot sy erflating beperk het en wat hom effektiewelik minderjarig gemaak het wat sy regstatus betref .
Die skamele jaarlikse toelaag wat hom voortaan gegun was , was onvoldoende om sy skuld te delg , en die resulterende staat van permanente finansiële probleme het daartoe gelei dat hy in al hoe groter wordende mate emosioneel en finansieel afhanklik geraak het van sy moeder , dit het ook sy groeiende verafskuwing van sy stiefpa vererger .
Die kwellende buie van isolasie , wanhoop en vertwyfeling wat Baudelaire getref het in sy jeug het bygevolg teruggekeer en meer dikwels voorgekom .
Van toe af tot 1846 het hy waarskynlik die grootste deel van die gedigte geskryf wat uiteindelik die eerste uitgawe ( 1857 ) van Les Fleurs du mal sou uitmaak .
Hy het hom egter daarvan weerhou om dit as aparte tekste te publiseer , wat daarop dui dat hy van die begin af ‘ n samebindende versameling , wat verbind is deur hegte tematiese argitektuur , in die oog gehad het , eerder as ‘ n eenvoudige opeenvolging van onafhanklike gedigte .
In Oktober 1845 het hy die verskyning aangekondig van ‘ n bundel getiteld Les Lesbiennes ( “ Die Lesbians ” ) , wat in intervalle na 1848 gevolg is deur Les Limbes ( “ Limbo ” ) , waarvan die verklaarde doelwit was om “ die onrustighede en melancholieë van die moderne jeug te verteenwoordig. ” Nie een van die twee bundels het egter ooit in boekvorm verskyn nie , en Baudelaire het hom eers aanvanklik in die Paryse kulturele milieu gevestig as ‘ n kritikus van kuns , met sy resensies van die Salons van 1845 en 1846 , en nie as digter nie .
Hy was geïnspireer deur die voorbeeld van die Romantiese skilder Eugène Delacroix , wat in sy Salons uitgebrei het op ‘ n wydlopende teorie van moderne skilderwerk , met skilders wat aangepor is om die “ heroïsme van die moderne lewe ” te vier .
In Januarie 1847 het Baudelaire ‘ n novelle getiteld La fanfarlo gepubliseer wie se held , of anti-held , Samuele Cramer , wyd gesien word , al is dit ‘ n ietwat eenvoudige , simplistiese siening , as ‘ n selfportret van die outeur - soos hy op kwellende wyse ossilleer tussen sy begeerte vir die ouerige en respektabele Madame de Cosmelly en ‘ n erotiese aktrise-danser .
Daarna is daar min van Baudelaire gehoor tot Februarie 1848 ; toe daar wyd gerapporteer is dat hy deelgeneem het aan die onluste wat Koning Louis-Philippe omvergewerp het en die Franse Tweede Republiek ( Frankryk ) tot stand gebring het .
Een ongestaafde relaas vertel van Baudelaire wat ‘ n geweer rondswaai en die moeilikheidmakers aanmoedig om Generaal Aupick , wat toe direkteur van die École Polytechnique was , te skiet .
Sulke verhale het sommige daarna beweeg om Baudelaire se betrokkenheid in die rewolusionêre gebeurlikhede van 1848 tot 1851 te beskou as blote rebellie aan die kant van ‘ n onvergenoegde , afvallige en onthutste ( en steeds ongepubliseerde ) bourgeois digter .
Meer onlangse studies toon egter aan dat Baudelaire baie toegewyd was aan ‘ n radikale politiese oogpunt wat waarskynlik die van die Anarchies-Sosialistiese Pierre-Joseph Proudhon gereflekteer het .
Daar word op geloofwaardige wyse gerapporteer dat Baudelaire deelgeneem het aan beide die werkersklas opstand van Junie 1848 sowel as aan die weerstand teen die Bonapartiese militêre staatsgreep van Desember 1851 .
Baudelaire het kort daarna beweer dat laasgenoemde sy aktiewe belangstelling in politiek beëindig het .
Voortaan sou hy eksklusief op sy skryfwerk fokus .
Hy was oorweldig deur wat hy beskou het as die byna vreemde ooreenkomste tussen die Amerikaner se gedagtes en temperament en sy eie , en het hom begewe in die taak om die werke van Poe te vertaal , welke hom sou voorsien van sy mees gereelde werk en inkomste vir die res van sy lewe .
Sy vertaling van Poe se ‘ ’ ” Mesmeric Revelation ” ’ ’ het so vroeg as Julie 1848 verskyn , en daarna het vertalings gereeld verskyn in resensies voordat dit gebundel is in boekvorm in die Histoires extraordinaires ( 1856 ; “ Buitengewone Verhale ” ) en Nouvelles Histoires extraordinaires ( 1857 ; “ Nuwe Buitengewone Verhale ” ) .
Elk is voorafgegaan deur ‘ n belangrike kritiese inleiding deur Baudelaire .
Dit is gevolg deur Les Aventures d'Arthur Gordon Pym ( 1857 ) , Eurêka ( 1864 ) , en Histoires grotesques et sérieuses ( 1865 ; “ Groteske en Ernstige Verhale ” ) .
As vertalings was hierdie werke , op hul beste gesien , klassieke werke van Franse prosa , en die voorbeeld van Poe het aan Baudelaire groter selfvertrou verleen wat betref sy eie estetiese teorieë en ideale ten opsigte van poësie .
Baudelaire het ook begin om die werk van die konserwatiewe teoris , Joseph de Maistre te bestudeer , wat saam met Poe se werk sy gedagtes gedraai het in ‘ n groterwordende antinaturalistiese en antihumanistiese rigting .
Van die middel van die 1850 ’ s af sou Baudelaire homself beskou as Rooms Katoliek , alhoewel sy obsessie met oorspronklike sonde en die Duiwel nie vergesel is van geloof in God se vergifnis en liefde nie , en sy Christenskap was derhalwe tot op die punt van onbestaanbaarheid verarm .
Tussen 1852 en 1854 het Baudelaire ‘ n aantal gedigte aan Apollonie Sabatier gerig .
Die gedigte het haar , ten spyte van haar reputasie as ‘ n “ hoë-klas gesellin ” , as sy madonna en muse gehuldig , en in 1854 het hy ‘ n vlugtige ongeoorloofde liefdesverhouding met die aktrise Marie Daubrun gehad .
Intussen het Baudelaire se groeiende reputasie as die vertaler van Poe , en as ‘ n kunskritikus , hom ten einde laaste in staat gestel om sommige van sy gedigte te laat druk .
In Junie 1855 het die Revue des deux mondes ‘ n opeenvolging van agtien van sy gedigte gepubliseer onder die algemene titel van Les Fleurs du mal .
Diè gedigte , wat Baudelaire gekies het om hul oorspronklike styl en skokkende temas , het aan hom berugtheid besorg .
Die volgende jaar het Baudelaire ‘ n kontrak geteken met die uitgewer Poulet-Malassis vir ‘ n vollengte digbundel om te verskyn onder bg .
titel .
Toe die eerste uitgawe van Les Fleurs du Mal in Junie 1857 gepubliseer was , was dertien van die honderd gedigte daarin vervat onmiddellik opgestel vir misdade tot godsdiens of die openbare moraliteit .
Na ‘ n verhoor van een dag op 20 Augustus 1857 was beveel dat ses van die gedigte onmiddellik van die boek verwyder word op grond van obseniteit , met Baudelaire wat beveel was om ‘ n boete van driehonderd ( later verminder na 50 ) francs te betaal .
Die ses gedigte was eerste heruitgegee in België in die bundel Les Épaves ( “ Wrak ” ) , en die amptelike verbod op hulle sou nie tot 1949 gelig word nie .
Die frase Les Fleurs du Mal het grotendeels te danke aan hierdie omstandighede ‘ n bywoord vir verdorwenheid , onsedelikheid , morbiditeit en obseniteit geword , en die legende van Baudelaire as die verdoemde afvallige andersdenkende en pornografiese digter , was gebore .
Kort na die boek se verwerping het hy ‘ n vlugtige en skynbaar verbroude ongeoorloofde liefdesverhouding gehad met Apollonie Sabatier , gevolg in 1859 deur ‘ n enersyds vlugtige en ongelukkige hereniging met Marie Daubrun .
Alhoewel Baudelaire van sy beste werk in hierdie jare geskryf het , was min daarvan in boekvorm gepubliseer .
Na die publikasie van sy vroegste eksperimente in prosagedigte , het hy voortgegaan met die voorbereiding van ‘ n tweede uitgawe van Les Fleurs du mal .
Terwyl hy gewoon het saam met sy moeder in 1859 by Honfleur op die Seinrivier , waar sy moeder afgetree het na Aupick se dood in 1857 , het hy in snelle opeenvolging ‘ n reeks poëtiese meesterstukke voortgebring , beginnende met Le Voyage in Januarie ; wat ‘ n klimaks bereik het in wat beskou word as sy enkele grootste gedig , Le Cygne ( “ Die Swaan ” ) in Desember .
Terselfdertyd het hy twee van sy mees uitlokkende essays in die kunstekritiek geskryf naamlik die Salon de 1859 en Le Peintre de la vie moderne ( “ Die Skilder van die Moderne Lewe ” ) .
Laasgenoemde essay , geïnspireer deur die tekenaar Constantin Guys , word wyd beskou as ‘ n profetiese verklaring van die hoofelemente van die Impressionistiese uitkyk en styl , en wel ‘ n goeie dekade voor die eintlike opkoms van daardie skool .
Die jaar 1860 het die publikasie van Les Paradis artificiels voortgebring , te wete Baudelaire se vertaling van dele van die Engelse essayis Thomas De Quincey se “ Confessions of an English Opium-Eater ” ( Afrikaans : Belydenisse van ‘ n Engelse Opium-Eter ) wat vergesel is van Baudelaire se eie ondersoekende analise en verwerping van dwelms .
In Februarie 1861 was ‘ n tweede , wesenlik vergrote en verbeterde uitgawe van Les Fleurs du Mal gepubliseer deur Poulet-Malassis .
Gelyklopend en samevallend hiermee het Baudelaire belangrike kritiese essays gepubliseer oor Théophile Gautier ( 1859 ) , Richard Wagner ( 1861 ) , Victor Hugo en ander tydgenootlike digters ( 1862 ) , asook Delacroix ( 1863 ) , welke almal na sy dood gebundel sou word in L'Art romantique ( 1869 ) .
Die “ watertand ” outobiografiese fragmente getiteld Fusées ( “ Vuurpyle ” ) en Mon coeur mis à nu ( “ My Hart Blootgelê ” ) dateer ook uit die 1850 ’ s en vroeë 1860 ’ s .
In 1861 het Baudelaire ‘ n onbedagte en onberedeneerde poging gemaak om toegang tot die Franse Akademie te verkry .
In 1862 is Poulet-Malassis bankrot verklaar ; myns insiens was Baudelaire betrokke in sy uitgewer se mislukking , en sy finansiële moeilikhede het desperaat begin raak .
Teen hierdie tyd was hy wat beide sy fisiese- en psigologiese toestand betref in ‘ n kritiese toestand , by name dit wat hy op ontmoedigende wyse genoem het “ die wind van die vlerk van onnoselheid ” wat oor hom gaan .
Hy het versgedigte as sy verkose medium laat staan , en het uitsluitlik gekonsentreer op die skryf van prosagedigte ; in ‘ n opeenvolging van twintig werke wat in 1862 in La Presse gepubliseer sou word .
In April 1864 het Baudelaire Parys vir Brussel verlaat met die hoop om ‘ n Belgiese uitgewer te oortuig om sy volledige werke te publiseer .
Hy sou , verbitterd , ontnugter , ontgogel en verarm in België aanbly tot die somer van 1866 toe hy , na aanleiding van ‘ n ongeluk in die Kerk van Sint-Loup , magteloos en verlam gelaat is .
Hy sou nooit hiervan herstel nie .
Baudelaire het op die ouderdom van slegs ses-en-veertig jaar beswyk in die Paryse sorgeenheid waarin hy vir die laaste jaar van sy lewe gehou is .
By Baudelaire se dood het baie van sy werke ongepubliseer gebly , en dit wat wel gepubliseer was , was nie meer in druk nie .
Die toekomstige leiers van die Simboliese Beweging wat sy begrafnis bygewoon het , het hulself alreeds as volgelinge beskryf , en teen die 20ste eeu was Baudelaire wyd erken as een van die grootste Franse digters van die 19de eeu .
Baudelaire het altyd daarop aangedring dat die versameling nie ‘ n blote “ eenvoudige album ” was nie , maar dat dit “ ‘ n begin en ‘ n einde gehad het , ” - elke gedig wat sy volle betekenis slegs openbaar wanneer dit in verhouding tot die ander gelees word binne die “ enkele raamwerk ” waarin dit geplaas is- .
‘ n Inleidende gedig maak dit duidelik dat Baudelaire se belang by die algemene menslike verknorsing of penarie lê , waarvan sy eie verknorsing verteenwoordigend van is .
Die bundel mag dalk die beste opgesom word in die afsluitende gedig , Le Voyage , as synde ‘ n reis deur die “ self ” en die beskawing op soek na ‘ n onmoontlike bevrediging wat altyd die reisiger sal ontkom .
Die eerste gedeelte , genoem “ Spleen et idéal , ” open met ‘ n reeks gedigte wat teenstellende beskouinge van kuns , prag , en die kunstenaar dramatiseer , welke kunstenaar op alternatiewelike wyse voorgestel word as martelaar , visioenêr , opvoerder , verstoteling en pateet .
Die fokus skuif dan na seksuele en romantiese liefde , met die eerstepersoons verteller van die gedigte wat wissel tussen uiterstes van ekstase ( “ idéal ” ) en angs ( “ spleen ” ) , soos hy poog om bevrediging te vind deur ‘ n opeenvolging van vroue ten opsigte van wie dit moontlik , en tog simplisties is , om hul te identifiseer met Jeanne Duval , Apollonie Sabatier , en Marie Daubrun .
Elke stel liefdesgedigte beskryf ‘ n erotiese siklus wat lei vanaf intoksikasie deur konflik en afkeer tot ‘ n uiteindelike dubbelsinnige rustigheid wat gebore is uit geheue , herinnering en die transmutasie van lyding na kuns .
Tog kom die poging om alledaagshede deur liefde te vind op die einde tot niks nie , en “ Spleen et idéal ” eindig met ‘ n opeenvolging van angstige gedigte , met verskeie van die gedigte wat die titel “ Spleen ” dra , waarin die “ self ” getoon word as sou hy binne homself vasgekeer wees , met slegs die sekerheid van lyding en die dood waarop hy kan uitsien .
Die tweede afdeling , “ Tableaux parisiens , ” was bygevoeg tot die 1861 uitgawe , en beskryf ‘ n 24-uur siklus in die lewe van die stad waardeur die Baudelairiaan reis , welke abstraksie nou verander het in ‘ n flaneer , en op soek is na bevryding van die ellende en nood van “ self ” , net om by elke draai beelde van lyding en isolasie te vind wat hom op pertinente wyse aan sy eie ellende herinner .
Die afdeling sluit sommige van Baudelair se mees meesterlike gedigte in , veral kan genoem word Le Cygne , waar die herinnering aan ‘ n swaan wat in totale verwaarlosing naby die Louvre gestrand is , die simbool word van ‘ n eksistensiële toestand van verlies en verbanning wat tyd en ruimte te bowe gaan .
Die reisiger wat deur die stad flaneer het en die heeltyd in homself vasgeloop het soek sy heil , in die aansienlik korter afdelings wat volg , in groterwordende mate in drank ( Le Vin ) , seksuele sedeloosheid en perversiteit ( Fleurs du mal ) , en Satanisme ( Révolte ) op soek na die ontwykende ideaal .
Sy soektog is op voorspelbare wyse tevergeefs , welke op treffende wyse in die finale afdeling getiteld La Mort geopenbaar word : Sy reis is vernaam ‘ n eindelose , oop-kantige Odusseia wat voortgaan tot na die dood , en wat hom sal neem na die dieptes van die onbekende , altyd op soek na die “ nuwe ” , wat ironies genoeg en op paradoksale wyse per definisie hom vir ewig sal ontwyk .
fiksie en skilder ; as respektiewelik ‘ n noodsaaklike skakel tussen die Romantiek en modernisme en as ‘ n uitstekende voorbeeld ; wat beide sy lewe en werk betref ; van wat dit beteken om ‘ n moderne kunstenaar te wees .
Sy geweldige invloed was in die 19de eeu deur persone soos Arthur Rimbaud , Paul Verlaine , Stéphane Mallarmé , en Algernon Charles Swinburne herken , en in die 20ste eeu deur Paul Valéry , Rainer Maria Rilke , en T.S .
Eliot .
In Baudelaire se soeke na ‘ n “ stemmingsvolle goëlery ” of “ stemmingsvolle toorkuns ” van beelde en klanke , en sy vermenging van intellek en gevoelswaarde , ironie en lirisme , asook sy doelbewuste verwerping van retoriese uitspraak , het hy van die Romantiese poësie van verklaring en emosie wegbeweeg na die moderne digkuns van simbool en suggestie .
Hy was , soos sy dissipel Jules Laforgue dit gestel het , die eerste digter om van Parys te skryf soos een wat daartoe veroordeel was om dag-tot-dag daarin te leef ; sy grootste oorspronklikheid , soos Verlaine so vroeg as 1865 sou skryf , was om “ die moderne man , op kragtige wyse , en gestroop tot op die been , voor te stel ” in al sy fisiese , psigologiese en morele ingewikkeldheid .
Hy is ‘ n uiters belangrike persoon wat die Europese literatuur en denke betref , en sy invloed op moderne poësie is enorm .

Nicolaas Copernicus ( Duits : Nikolaus Kopernikus , Pools : Mikołaj Kopernik ; * 19 Februarie 1473 , † 24 Mei 1543 ) was die eerste sterrekundige wat 'n omvattende heliosentriese kosmologie ( in teenstelling met 'n geosentriese kosmologie ) bewoord het , waarvolgens die son , en nie die aarde nie , die middelpunt van ons sonnestelsel is .
Sy oom het hom na die Universiteit van Krakof in Pole gestuur , waar hy die teologie , wiskunde en sterrekunde bestudeer het .
Later is hy na Italië , waar hy in Bologna in die regte en in Padua in die geneeskunde gestudeer het .
Na tien jaar het sy oom , wat intussen 'n biskop geword het , Nikolaas na Pole laat terugkom om sy sekretaris te word .
Sy heliosentriese model , waarin die Son in die middel van die heelal is , het getoon dat die beweging van hemelliggame verklaar kon word sonder dat die Aarde in die middel van die heelal hoef stil te staan .
Sy werk het verdere wetenskaplike ondersoek aangespoor en 'n mylpaal in die geskiedenis van moderne wetenskap geword , waarna vandag dikwels verwys word as die Koperniese Revolusie .
Kopernikus tel onder die grootse veelweters van die Renaissance en was 'n wiskundige , sterrekundige , geneesheer , geleerde van die klassieke , vertaler , kunstenaar , Roomse geestelike , regsgeleerde , goewerneur , militêre leier , diplomaat en ekonoom .
Tussen al sy verantwoordelikhede was sterrekunde nie veel meer as 'n stokperdjie nie , alhoewel dit juis in dié vakgebied was wat hy sy stempel op die wêreld afgedruk het .

Hy word oor die algemeen beskou as een van die drie groot sewentiende eeuse Franse dramaturge , saam met Molière en Jean Racine .
As jong man was sy beskermheer Kardinaal de Richelieu , wat op die wyse gepoog het om klassieke tragedie op 'n formele wyse te bevorder , maar later in 'n geskil met Corneille betrokke geraak het , veral oor sy bekendste toneelstuk , Le Cid , wat handel oor 'n Middeleeuse Spaanse vegter , en wat deur die nuut-gestigte Académie française veroordeel is .
Hy het vir byna veertig jaar voortgegaan om tragedies te skryf .
Dit word weerspieël in die eerste uitgawe van die Commentaires , gepubliseer in 1764 , wat fokus op Corneille se beste werke .
Toe die tweede uitgawe tien jaar later gepubliseer is het Voltaire egter 'n meer negatiewe assessering van Corneille gevorm .
Hy het vyfhonderd kritiese aantekeninge bygevoeg , wat meer werke behandel en 'n meer negatiewe toon openbaar .
Napoleon het 'n voorkeur uitgespreek vir Corneille bo Voltaire , deur die reputasie van eersgenoemde as dramaturg te laat herleef en laasgenoemde s'n te onderdruk .

Andrei Tarkofski Sowjet-Russiese rolprentregisseur Beduidende werke Iwanowo detstwo ( 1962 ) Andrei Roebljof ( 1964-66 ) Solaris ( 1972 ) Serkalo ( Die Spieël , 1974-75 ) Stalker ( 1979 ) Nostalghia ( 1983 ) Offret ( 1985-86 ) Andrei Arsenjewitsj Tarkofski ( Russies : Андрей Арсеньевич Тарковский , wetenskaplike transliterasie : Andrej Arsen ’ evič Tarkovskij ; * 4 April 1932 in Sawrasjje ( Завражье ) , Sowjetunie ; † 29 Desember 1986 in Parys , Frankryk ) was 'n Sowjet-Russiese rolprentregisseur , filmteoretikus , toneel- en operaregisseur wat deur baie deskundiges as een van die leidende filmmakers van die 20ste eeu en beste Russiese regisseur sedert Sergei M. Eisenstein erken word .
Sy werk word deur spirituele en metafisiese onderwerpe , 'n gebrek aan konvensionele dramatiese strukture en storielyne asook ongewone kamerawerk met soms baie langsame bewegings gekenmerk .
Tarkofski het hom in 1983 in Wes-Europa gevestig en nooit meer na Sowjet-Rusland teruggekeer nie .
Tarkofski , seun van die befaamde digter en vertaler Arseni Tarkofski ( 1907−1989 ) , het in Moskou musiek en Arabies gestudeer voordat hy sy opleiding by die Sowjet-Russiese filmskool V.G.I.K .
begin het .
Reeds met sy debuutfilm Iwanowo detstwo ( « Iwan se kindheid » , 1962 ) het hy die aandag van internasionale kritici getrek .
Die film is tydens die Venesiaanse filmfees van 1962 met die Goue Leeu bekroon .
Iwanowo detstwo het in die tyd van die sogenaamde Chroesjtsjof-ontdooiing ontstaan toe sensuur in die kulture sfeer verslap is .
Al het Sosialistiese realisme nog steeds die teoretiese grondslag gevorm vir enige vorm van kuns , is die interpretasie en toepassing daarvan verbreed - tot so 'n mate dat Jean-Paul Sartre na die rolprent verwys het as 'n voorbeeld van « Sosialistiese surrealisme » .
Sy laaste twee films het in respektiewelik Italië en Swede ontstaan .
Offret , wat in samewerking met baie lede van Ingmar Bergman se Sweedse span vervaardig is , was 'n tot dusver ongekende sukses tydens die Cannes-filmfees in 1986 en het vier pryse gewen .
Laat in dieselfde jaar is Andrei Tarkofski in Parys aan longkanker oorlede .
Naas outobiografiese elemente ( so word in sommige van sy rolprente gedigte aangehaal wat deur sy vader geskryf is ) word Tarkofski se styl gekenmerk deur besondere , herhalende beeldmotiewe wat dikwels in 'n rustige en byna statiese manier getoon word .
Eerder as om enige handeling te ontwikkel , probeer Tarkofski met sy beeldmotiewe 'n bepaalde atmosfeer of stemming te skep .
So ook in sy wetenskapsfiksie-meesterwerk Solaris , 'n filosofiese refleksie oor liefde , dood en heropstanding .
Solaris word naas 2001 - A Space Odyssey as een van die internasionaal mees erkende rolprente in die wetenskapsfiksie-genre beskou en is tydens die Cannes-rolprentfees van 1972 met 'n spesiale prys van die beoordelaarspaneel bekroon .

Plato was 'n Griekse wysgeer ( filosoof ) wat van 427 v.C .
tot 347 v.C .
in die Griekse stadstaat Athene geleef het .
Met sy ideëleer is hy die oervader van die filosofiese idealisme .
Plato se leermeester was Sokrates .
Ná Sokrates se dood het Plato na Egipte en Italië gegaan en daar gestudeer saam met studente van Pythagoras .
Plato was nie so lief vir mense as wat sy leermeester Sokrates was nie , en een van die voorvereistes vir 'n filosofie-kursus by hom was dat die student meetkunde moes ken .
Dit was heel waarskynlik as gevolg van Sokrates se vervolging oor sy filosofiese lewenswyse .
Plato was nie bereid om ook so vervolg te word nie .
Die meeste van Plato se werke is geskryf in die vorm van Sokratiese dialoë , waarin 'n deels fiktiewe Sokrates met iemand 'n gesprek voer oor die een of ander filosofiese onderwerp .
Plato se vroegste werke het Sokrates se gedagtes verwoord .
Van Sokrates het óf geen werke behoue gebly nie óf hy het nooit self iets geskryf nie , maar Plato het baie van sy gesprekke min of meer akkuraat opgeteken .
Die eerste werke , wat Sokrates se gedagtes verwoord , is onder andere Eutufro , Apologia en Krito .
In sy latere werk het Plato begin om sy eie gedagtes op skrif te stel , en sy werk het meer begin handel oor dieper filosofiese vrae , soos die onsterflikheid van die menslike siel .
Hierin het hy begin wegbeweeg van Sokrates se geliefkoosde onderwerpe , naamlik die vrae van Reg en Verkeerd , die aard van wysheid ens .
Plato is ook noemenswaardig as 'n wiskundige , 'n veld waarin sy bydrae dieselfde abstraktheid volg wat sy filosofie kenmerk – sy wiskunde kan gesien word as 'n uitbreiding van sy metafisika .
Bertrand Russell ( in sy werk met Alfred North Whitehead ) noem Plato een van die vorste vir die getalteorie .
Plato se eie student was Aristoteles , en saam met Sokrates word hierdie drie wysgere die vaders van die moderne Westerse wysbegeerte genoem .
Twee van sy familielede van moederskant , sy oupa se broer Critias en sy oom Charmides , maak deel uit van die Dertig Tiranne .
Plato was ook voorafbestem om 'n rol in die Atheense politiek te speel , maar as gevolg van hierdie politieke omwentelinge , en ook as gevolg van sy ontmoeting met Sokrates , toe hy ongeveer twintig was , het dit nie gebeur nie .
Omdat Sokrates nooit iets geskryf het nie , en Plato nooit oor sy eie wedervaringe skryf nie , is niks bekend oor hierdie ontmoeting nie .
Dit wil tog voorkom dat hierdie interaksie vir Plato van groot betekenis gewees het .
Regverdiging van Sokrates se optrede is ongetwyfeld een van die belangrikste redes waarom Sokrates in baie van Plato se dialoë , die mees prominente spreker is .
Op latere leeftyd het Plato gereis .
Ongeveer in 387 v.C .
gaan hy na suid-Italië waar hy in kontak kom met Pythagoras-georiënteerde filosowe , onder wie Archytas .
Ruim twintig jaar later ( na 367 v.C . )
het hy twee keer na Sisilië gegaan in 'n poging om Dionysios II daarvan te oortuig dat hy sy politiek op die platoniese lees moet skoei .
Dit was nie suksesvol nie , maar is tog 'n aanduiding dat praktiese politiek vir Plato belangrik was .
Van blywende invloed was sy stigting van die Akademie van Athene gewees .
Van die daaglikse gebeure daar is weinig bekend , maar daar word aangeneem dat daar filosofiese ondersoek gedoen word , en dat onder andere die geskrifte van Plato bespreek word .
Ook word lede van die akademie op versoek na buitelandse owerhede gestuur as politieke adviseurs .
Die akademie het deur die eeue heen weliswaar die nagedagtenis aan Plato in ere gehou , maar het verskeie kere van filosofiese oriëntasie verander .
Na sy dood word Plato aan die akademie opgevolg deur sy neef Speusippos .
In 529 n.C. verbied die Bisantynse Ryk keiser Justinianus I die verspreiding van heidense denkbeelde , waarmee ook 'n praktiese einde kom aan die akademie van Plato .
'n Aantal filosowe vertrek daarop na die Akademie van Gondesjapoer , die intellektuele sentrum van die Sasandidiese ryk wat toe geregeer word deur Khusro I ( 501–579 ) , 'n groot liefhebber van sowel westerse as oosterse filosofie .
Na die islamitiese verowering van Persië ( 636–654 ) vind die Griekse filosofie onder meer so sy weg na die islamitiese wêreld .
Hoewel hy homself in sy tekste herhaaldelik skepties uitlaat oor die waarde van die geskrewe woord , is sy dialoë in sierlike en versorgde taal geskryf .
Plato spreek nooit in sy eie naam nie , maar laat altyd ander persone optree in sy dialoë .
Dit word aanvaar dat in sy werk , Sokrates se standpunte gedeeltelik ooreenkom met die van Plato self .
Die ander persoonlikhede in die dialoë wissel , maar gereeld is dit persone wat bestaan , veral individue bekend in Athene van sy tyd .
Plato onderskei homself van die vroeëre denkers deur die skepping van dialoë , waarin mense met mekaar gedagte wissel na aanleiding van 'n praktiese situasie .
Die dialoë is gewoonlik vernoem na een van hierdie gespreksvenote .
Plato verkies die dialoogvorm om die lewendigheid van sy werk te verhoog , maar ook om 'n eg filosofiese gesprek na te boots , waarin verskillende standpunte aan die lig kan kom .
Die teensy van hierdie benadering is dat Plato se eie insigte meestal nie ondubbelsinnig bepaal kan word nie .
Kenmerkend van sy werke is die dialektiese metode wat hy gebruik het as 'n soort voorloper van die logika .
Drogredenasies kom ook in sy werk na vore , naamlik argumente wat nie korrek is nie , maar wel aanvaarbaar lyk .
Hy skyf drogredenasies veral toe aan die sofiste wat daarvan gebruikmaak in gesprekke met Sokrates .
In die konteks dien Sokrates as 'n pleitbesorger vir skerpsinnig en beredeneerde uitsprake oor die afbakening van die gehanteerde begrippe .
Die oudste bekende teks oor die onderwerp drogredenasies is Plato se dialoog Euthydemus .
Later sou sy leerling Aristoteles dit in sy werk De sophisticis elenchis verder ontleed .
Analise deur Plato kenners van sy woordgebruik , interne en eksterne verwysings en styl , word gebruik om sy werk in 'n vroeë , middel en laat periode in te deel .
Hierdie indeling help ook om die ontwikkeling in sy denke te illustreer .
Plato se oeuvre vertoon 'n verbluffende diversiteit van onderwerpe , gepaard gaande met 'n selfs groter diversiteit van styl , metode , sfeer en toon .
Hy karakteriseer verskillende persoonlikhede , maar maak ook in dit gebruik van mites , nabootsings van tydgenote en omgewingsbeskrywinge , so divers van die uitgelatenheid in die Symposium tot die kalemte en gerigtheid oor die dood in sy beskrywing van Sokrate se sterfdag in die Phaedo .
Die onderwerpe verskil van die 'dialektiek ' in die droë tweede deel van die Parmenides tot die Pythagoras-georiënteerde beskrywings van die struktuur van ons kosmos in die Timaeus .
Hy fokus op die gesprek oor die menslike kenproses in die Theaetetus tot die gedetailleerde beskrywing van 'n staatsinrigting in die Wette ( Nomoi ) .
Onderwerpe soos die liefde ( Symposium ) tot die retoriek in die Gorgias en die etimologie in die Cratylus word ondersoek .
Plato glo dat alleen 'n lewende gesprek tussen mense die ontsaan van 'n filosofiese vonk moontlik maak .
Die onderwerpe onder bespreeking is veral eties van aard .
In dié werke is Sokrates saam met enkele ander individue op soek na definisies van bepaalde algemene begrippe .
Veral individue wie voorgehou word as kundiges word telkenmale deur Sokrates in die verleenheid gestel , omdat hulle geen konsekwente antwoorde op sy vrae kan gee nie .
Meestal is Sokrates se formulering as volg : Wat is X ?
Waarop daarna as antwoord baie opsommings van voorbeelde van X volg , in plaas van 'n werklike definisie .
Verdere pogings om definisie waarna gesoek word te formuleer , blyk dan steeds weerleë te kan word deur Sokrates se vraagtegniek , wat ondanks sy kritiek op die sofiste grootliks van sofistiese aard is .
Voorbeelde is die Laches ( wat is moed ?
) , die Lysis ( wat is vriendskap ?
) , die Eutyphro ( wat is vroomheid/ religieuse pligsgetrouheid ?
) , die Charmides ( wat is besonnenheid ?
) , en die vraag na die begrip 'regverdigheid ' in die eerste boek van die Politeia ( die Staat ) .
Die resultaat van hierdie dialoë is dus meestal negatief , in die sin dat die gesoekte definisie nie gevind word nie , maar die aanwins is , in die oë van Sokrates , dat die ondervraagde persone nie langer kan dink hulle kennis het terwyl hulle in werklikheid nie weet nie .
Vanuit Plato se standpunt lyk dit of so 'n negatiewe uitkoms veral bedoel is om die leser self tot verder nadenke aan te moedig .
Bewys hiervan is dat die gesamentlike soeke na 'n definisie mense aanspoor om te filosofeer , en is die oefening dus nie sinloos nie .
Die dialoë van Sokrates met die Sofiste is ook 'aporeties ' ( die konsep vir dialoë sonder positiewe uitkomste ) .
Plato skilder hierdie opvoeders van die jeug taamlik negatief , om die verskil met Sokrates duidelik te laat uitkom .
Plato se kritiek op hulle is tweevoudig : - Prakties : hulle gee voor om mense beter te maak ( dit wil sê deur aretè ( deug , voortreflikheid ) te bevorder ) , daar waar hulle in werklikheid mense meer moreel en geskik vir openbare optede kon maak .
Sulke gesprekke kan in die werke van Protagoras en Gorgias gevind word .
- Filosofies : hul 'relativisme ' .
Daar waar Sokrates , en in sy voetspoor Plato , daarvan oortuig is dat daar in die individu oortuigende ( etiese ) waardes bestaan , propageer 'n sofis soos Protagoras met sy bekende uitspraak ; `` Die mens is die maat van alle dinge '' , 'n meer subjektiewe waarheidsbegrip .
Dié tema word ook nog in 'n later werk soos die Theaetetus bespreek .
Voorts het hy in hierdie periode sy beroemde metafisiese opvattings ontwikkel .
Sy oortuiging dat daar vaste etiese waardes bestaan , kry gestalte in die aanname dat daar Idees ( of 'Vorme ' ) bestaan .
Dit is onsigbare , tydlose , perfekte voorbeelde , waarvan die manifestasies in die wêreld slegs swak nabootsings daarvan is .
Hierdie etiese Idees is volgens Plato absolute standaarde , geldig vir alle mense .
Die wese van dinge , wat Sokrates gepoog om te vind in die vroeë dialoë veral is sy soeke na definisies , is ook te vinde in Plato se 'Idees ' .
Aangesien die Idees volgens Plato vir ewig bestaan en dus ook vir ewig dieselfde is , sien hy in hulle die enigste ware onderwerpe van ons kennis .
Die sigbare wêreld om ons heen is te veranderlik om werklik daarvan egte kennis te kan hê .
In hierdie sienings is daar sprake van die invloed van Heraclitus , met wie se opvattings Plato vertrou geraak het via Cratylus .
Aan hierdie opvatting lê waarskynlik 'n wiskundige konsep ten grondslag : elke vierkant wat ons teken is onvolmaak .
Maar al ons berekeninge betreffende vierkante , is gebaseer op 'n perfekte , abstrakte vierkant .
Dit brei Plato uit tot nie-wiskundige voorwerpe ; soos 'n Idee 'Mens ' , 'n Idee 'Perd ' , ens .
Daar is by Plato 'n duidelike verskil tussen die wêreld van Idees en die wêreld van Voorwerpe .
Soms wek Plato ook die indruk dat die wêreld van voorwerpe slegs 'n skyn is ; en ons lewe slegs te midde van afbeeldinge ( sien ook sy allegorie van die grot ) .
Volgens Plato is dit vir die mens wel moontlik om kennis te bekom van hierdie Idees .
In die Meno gee hy hiervoor as verklaring dat ons siel in 'n vroeër bestaan die Idees aanskou het , en homself/haarself weer herinner ( anamnese ) as die siel in ons ligaam funksioneer .
Ons sien dan die flou afbeeldings van die onderwerpe om ons heen raak .
Dit maak ook dat ons op 'n gegewe oomblik sekerheid kan hê dat ons inderdaad iets van die werklikheid ken .
So is ware filosowe ook in staat om die Idee 'Regverdigheid ' te ken , en dit is die enige metode om tot 'n regverdige samelewing te kom .
In Staat of Politeia ( 380 v.C . )
sê Plato die filosoof-koning is die ideale leier van sy ideale staat , want so 'n person weet wat Regverdigheid is , en kan hierdie dus die beste laat realiseer in die wêreld om ons heen .
Wakker geskud deur die onregverdige terdoodveroordeling van Sokrates het Plato gestel dat daar nie regverdigheid bestaan in Athene nie .
Om daar iets aan te doen moes nie soseer die juridiese stelsel opgeknap word nie , maar die hele gemeenskap .
In Staat , 'n dialoog wat begin met die soek na die definisie van 'regverdigheid ' , word die 'ideale ' staat beskryf .
Die geselekteerde groep heersers/filosowe ontvang 'n besonderse soliede opleiding ; verder is daar wagters , 'soldate ' wie die veiligheid moet verseker , en die res van die volk .
Dit verteenwoordig 'n driedelige stelsel waarmee die optimum bereik word omdat elke onderdeel sy plek ken en behou , en elk ook sy deel doen om die beginsel van Plato se opvatting van regverdigheid tot uiting te laat kom .
'n Praktiese implementering van sy benadering doen dit voor toe Plato uitgenooi word deur Dionysios I ( ca .
430–367 v.C .
) , die tiran van Syracuse op Sisilië , op aandrang van sy belangrikste raadgewer , die filosoof Dion ( ca .
410–354 v.C . ) .
Dion neem uiteindelik die mag oor , maar om dit te behou , is hy homself genoodsaak om sy toevlug te neem tot tirannieke metodes en word hy gou omgebring .
Naas hierdie statiese indeling ( die waarneembare wêreld om ons heen , 'n onsigbare wêreld van die Idee , en ons siel wat 'n tussenposisie inneem ) beskryf Plato in die Symposium en in die Phaedrus 'n dinamiese komponent naamlik eros , 'n energie ( of drif ) wat ons voortdryf en ons kan aanstuur in die rigting van die Idee .
Maar hierdie eros kan ook sleg aangewend word as ons gefokus raak op die sensuele wêreld om ons .
Die dualisme van Plato het waarskynlik 'n Pythagoras-georiënteerde oorsprong ( dit is bekend dat Plato Pythagoras-georiënteerde filosowe in Suid-Italië besoek het ) .
Die dialoë gee nou baie minder die indruk van uitgewerkte toneelstukke , maar neig meer na vlakker tekste .
Daarby is in sommige gevalle nouliks nog sprake van 'n 'dialoog ' tussen persone .
Sy 'metafisika ' blyk nou 'n minder prominente rol te speel , maar hy verwerp dit ook nie .
So draai die Theaetetus veral rondom die vraag : Wat is kennis , sonder dat die anamnese of die ideëleer by die beantwoording betrokke word .
Is kennis dieselfde as waarneming ?
Of is kennis dieselfde as waarneming in kombinasie met ‘ n soort verantwoording ?
Verder stel hy self in die Parmenides ( 'n dialoog ) kritiese vrae oor die konsekwentheid van die ideëleer .
Aangesien die Idee ook as morele voorbeelde dien , is dit tog ietwat vreemd dat daar byvoorbeeld ook 'n Idee van modder bestaan ?
Tog sou dit uit 'n logies oogpunt tog die geval moet wees .
'n Ope vraag is of daar ook Idees bestaan van gebruiksvoorwerpe .
Die vraag is dan of op die oomblik dat die 'stoel ' uitgevind word , die tydelose Idee Stoel ontstaan ?
Of is dit so dat die Idee van Trein , Vliegtuig , Rekenaar ens altyd daar was , maar geduldig wag op hul ontdekking deur ons ?
Voorts ontwikkel Plato in dié periode sy diairesis , 'n metode van onderverdeling .
Wanner 'n konsep gedefinieer word deur gebruik te maak van diairesis , word begin by die breë konsep , wat dan verdeel word in twee of meer sub-konsepte .
Dit word dan herhaal totdat 'n definisie van die gewenste konsep geformuleer kan word .
Maar 'n belangrike onderwerp in hierdie dialoog is die probleem van die `` nie-wese '' : as 'n sofis nie die waarheid vertel nie , wat sê hy ?
Hy sê wat nie die geval is nie .
Met die gevolgtrekking dat dit moontlik is , neem Plato weg van die invloedryke siening van Parmenides dat mens nie kan dink wat nie is nie .
In die Staatsman word met behulp van die metode van onderverdelings gebruik om 'n definisie van die politikus te formuleer .
Hierdie dialoog bevat algemene metodologiese beskouings , maar bespreek ook deels 'politiek ' ( staatsvorme ) , 'n onderwerp wat Plato in sy grootste en laatste werk , die Wette , uitgebrei behandel .
Ook hier lyk 'n verdere tendens van minder 'idealisme ' ten gunste van 'realisme ' , waar te neem .
Daarnaas is daar die natuurfilosofiese werk , die Timaeus , waarin die aktiwiteite van 'n 'demiurg ' beskryf word , wie besig is om ons heelal te vorm , waarmee die wiskundige struktuur wat hieraan ten grondslag lê , dui op Pythagoras se invloed .
Hier word die Idee weer wel eksplisiet genoem , as die voorbeeld waarna ons wêreld gevorm is .
Hierdie uitspraak hoef nie letterlik opgeneem te word nie , maar dui aan , dat ons moeilik die verloop van die filosofie sou kon voorstel , as Plato nie daar gewees het nie .
Soos by hom allerlei lyne van vroeëre denkers saamkom , so vertrek vanuit sy werk verskeie lyne , wat , begin by Aristoteles ( wie twintig jaar aan Plato se akademie gebly het ) , en verder ontwikkel word deur verskeie ander filosowe .

Mary Louise `` Meryl '' Streep ( gebore 22 Junie 1949 ) is 'n Amerikaanse aktrise betrokke by film , teater , en televisie .
Sy word beskou as een van die voorstaande aktrises van die moderne era .
Sy is alreeds 21 keer vir 'n Academy Award benoem en 31 keer vir 'n Golden Globe , toekennings waarvan sy al drie en agt respektiewelik gewen het .
Haar ma was 'n kunstenaar en haar pa was 'n apteker .
Mary Louise het 'n B.A.-graad in Drama verwerf aan Vassar College en later 'n M.A.-graad aan Yale se dramaskool .
Sy is getroud met die beeldhouer Donald Gummer en hulle het vier kinders .
Sy was eens verloof aan akteur John Cazale maar hy is oorlede na 'n stryd met kanker .
Sy was 'n lid van Joseph Papp se New York Shakespeare Festival .
Daar vertolk sy rolle in Shakespeare se toneelstukke Henry V , Taming of the Shrew , en Measure for Measure asook in Bertolt Brecht en Kurt Weill se Happy End .
Haar filmdebuut was in Julia , waarin sy 'n klein rol vertolk het saam met Jane Fonda en Vanessa Redgrave .
Haar volgende filmprojekte was in The Deer Hunter , Manhattan , en Kramer vs. Kramer .
Vir laasgenoemde prent wen sy 'n Oscar-toekenning , vir haar hartroerende vertolking van 'n ma wat haar seun by sy pa agterlaat wanneer sy besluit om van hom te skei .
'n Rolprentvertolking waarvoor sy ontsettende aansien gelok het was haar vertolking van die twee vrouekarakters in The French Lieutenant 's Woman , 'n verwerking vir die silwerdoek van John Fowles se boek van dieselfde naam .
Weens hierdie vertolking beland sy op die voorblad van TIME magazine in 1981 , met 'n opskrif wat vertel : `` When acting turns to alchemy '' .
Maar die rol wat waarskynlik haar beste werk sover vereis het is die van Sophie in Sophie 's Choice .
Hierin speel sy 'n Poolse vrou wie die konsentrasiekampe by Auschwitz-Birkenau oorleef het en daarna besluit het om 'n nuwe lewe vir haarself in Brooklyn , New York te probeer skep .
Vir Sophie moes Streep leer om Duits en Pools te praat , en boonop nog om Engels met 'n Poolse aksent .
Die suksesvolle vertolking wen toe vir Streep haar tweede Oscar standbeeld .
Sydney Pollack het haar gekies om langs Robert Redford te verskyn in Out of Africa , 'n rolprent wat handel oor die skrywer Isak Dinesen se doen en late in Kenia gedurende die tydperk rondom die Eerste Wêreldoorlog .
Streep verskyn saam met Robert de Niro in Falling in Love , saam met Jack Nicholson in Heartburn , en saam met Sam Neill in die Australiese rolprent A Cry in the Dark .
Laasgenoemde is 'n ware vertelling van Lindsay Chamberlain se ongeluk toe 'n wilde dingohond haar baba Azaria gesteel en waarskynlik doodgemaak het uit 'n tent in 'n kampterrein .
In 1990 volg die komedie Postcards From the Edge , waarin Streep 'n dwelmverslaafde aktrise van tweederangse rolprente moes speel .
In The Bridges of Madison County is sy die Italiaans Amerikaanse huisvrou wie in 'n blitsromans met Clint Eastwood omgaan , en in My One True Thing is sy weer 'n huisvrou , maar die keer 'n getroue vrou en ma wat stadig sterf van kanker .
Streep het in die laat negentigerjare vir 'n tyd lank nie gewerk nie , moontlik omdat sy wou rus maar moontlik ook oor sy gesukkel het om werk in Hollywood omdat sy ouer begin word het .
Maar toe sy weer begin werk het , het sy haar kritici en haar bewonderaars platgeslaan met 'n reeks uitstekende rolprentkeuses .
In The Hours speel Streep 'n New York vrou wie se dag en lewe die roetine van die hoofkarakter uit Virginia Woolf se roman Mrs Dalloway naboots .
In Adaptation is sy 'n joernalis wat eers net orgideë navors , maar dan 'n dwelmverslaafde word en iemand vermoor .
En in Angels in America lewer sy weer van haar beste werk ; in hierdie meesterstuk van Tony Kushner moet Streep vier karakters skep , waarvan een selfs 'n man was .
Na hierdie besonders kreatiewe fase bereik haar grootste faam met twee komdiese rolle in The Devil Wears Prada en in Mamma Mia .
In Mamma Mia wys Streep haar uitsonderlike talent vir sang , 'n gawe wat sy al voorheen in enkele rolprente ten toon gestel het .
Na 'n lange afwesigheid het Streep in 2001 teruggekeur na die verhoog met 'n ope-lug vertoning van Anton Tsjechof se toneelstuk Die Seemeeu in New York se Central Park .
Sy het dit in 2006 opgevolg met 'n vertoning van Brecht se Mother Courage .

Ban Ki-moon ( Koreaans : 반기문 ; Hangoel : 반기문 ; Hanja : 潘基文 ; Eumseong , 13 Junie 1944 ) is 'n Suid-Koreaanse diplomaat en politikus .
Vanaf 17 Januarie 2004 tot 1 Desember 2006 was hy Suid-Korea se minister van Buitelandse Sake en Handel .
Van 1 Januarie 2007 tot 31 Desember 2016 het hy as die sekretaris-generaal van die Verenigde Nasies ( VN ) gedien .
Hy het Kofi Annan opgevolg en is later deur António Guterres vervang .
Op 9 Oktober 2006 stel die VN se Veiligheidsraad Ban eenparig as nuwe sekretaris-generaal vir 'n tydperk van vyf jaar ( van 1 Januarie 2007 tot 1 Januarie 2012 ) voor .
Die VN se Algemene Vergadering keur sy aanstelling op 13 Oktober 2006 amptelik goed en op 14 Desember lê hy die ampseed af .
Sy tweede en laaste termyn het op 31 Desember 2016 ten einde gekom .
Voordat hy 'n minister was , het hy verskeie ander politieke asook diplomatieke poste beklee .
Hy was onder andere 'n ambassadeur in Oostenryk en ook voorheen in verskeie hoedanighede by die VN werksaam .
Ban Ki-moon praat naas sy moedertaal Koreaans ook Engels , Frans en Japannees .
Hy is getroud en het drie kinders .

Indira Priyadarshini Gandhi ( Hindi : इंदिरा प्रियदर्शिनी गांधी Indirā Priyadarśinī Gāndhī ; 19 November 1917 - 31 Oktober 1984 ) was die Eerste Minister van Indië vir drie opeenvolgende termyne van 1966 tot 1977 en vir 'n vierde termyn van 1980 tot met haar sluipmoord in 1984 .
Sy is bekend vir die uitvaardiging van 'n noodtoestand nadat 'n hof haar verkiesing in 1975 nietig verklaar het en ook vir haar hantering van Operation Blue Star teen Sikh militantes wat uiteindelik tot die sluiipmoord aanval op haar gelei het .
Sy was die enigste kind van Kamla en Jawaharlal Nehru .
Haar vader was 'n prokureur , leier van die Nasionaliste en later die eerste minister van onafhanklike Indië .
Die familie was aktief betrokke by die Non-violent Resistance Movement -gelei deur Mahatma Gandhi - teen Groot-Brittanje se koloniale bewind in Indië .
Gedurende die tyd van Britse imperialisme het die lede van die Indian National Congress nie geweet wanneer die Britte hulle gaan arresteer of hul huise deursoek nie .
Om uit te vind wanneer dit gaan gebeur , het hulle die Monkey Brigade gestig .
Op die ouderdom van twaalf het Indira die leier van hierdie kindergroep geword .
Hierdie groep het ook los werkies vir lede van die beweging gedoen .
Indira se onderrig is aanhoudend onderbreek .
Sy het in Indië en Switserland vir kort tydperke skool gegaan , maar het die meeste van die tyd tuisonderrig ontvang .
Ná skool het sy aan die Universiteit van Viswa-Bharati in Bengale en die Oxford-universiteit in Engeland gestudeer .
Met haar terugkeer na Indië het die land hom in sy ergste stryd nog teen die Britse regering bevind .
In 1938 het sy haar by die Indian National Congress Party aangesluit .
In 1942 het sy met Feroze Gandhi , 'n prokureur wat ook aktief betrokke was by die kongres , getrou .
'n Paar maande daarna is hulle gearresteer nadat sy by 'n openbare vergadering met 'n uittartende houding van die Britte gepraat het .
Sy is dertien maande lank in die Niani Sentrale Gevangenis in Allahabad aangehou .
In 1944 , kort ná haar troue , het sy geboorte geskenk aan hul oudste seun , Rajiv , en in 1946 aan nog 'n seun , Sanjay .
In 1947 het Indië onafhanklik geword en in dieselfde jaar het Indira se vader , Jawaharlal Nehru , die eerste president van Indië geword .
Omdat haar moeder in 1936 oorlede is , het Indira as gasvrou vir haar pa opgetree en saam met hom getoer om bekende politici te ontmoet .
In 1959 het sy die vierde vrou geword wat as president van die Indian National Congress gekies is .
Haar man , Feroze Gandhi , 'n opkomende politikus , is in 1960 oorlede voordat hy hom in die Indiese politiek kon vestig .
Lal Bahadur Shastri , wat haar vader as eerste minister in 1964 opgevolg het , het haar benoem as die eerste minister van inligting en uitsaaiwese in sy regering .
Ná Shastri se onverwagse dood in 1966 het sy leier van die Indian National Congress en die eerste minister van Indië geword .
Met die verkiesing in 1977 het sy egter haar setel in die parlement verloor .
Sy het toe haar eie party , die Congress ( I ) , gestig en het in November 1987 weer 'n setel in die parlement verower .
Met die volgende verkiesing in 1980 het haar nuut gestigte party gewen en het mev Gandhi weer eens eerste minister van Indië geword .
Op 31 Oktober 1984 is Indira Gandhi in haar tuin deur een van haar eie lyfwagte - 'n Sikh - in 'n sluipmoord om die lewe gebring .
In 1967 het sy die eerste vrou geword wat nog ooit gekies is om 'n demokratiese land te lei .
Haar lewe as eerste minister het met 'n stryd begin , maar haar vermoë om probleme op te los en die ondervinding wat sy by haar vader opgedoen het , het Indira gehelp om 'n sukses daarvan te maak .
In 1965 , met die hongersnood in Indië , het sy haar internasionale ondervinding gebruik om graan , lone en hulp van die VSA te verkry .
Sy het die VSA in 1966 besoek en sodoende 'n goeie verhouding met president Lyndon B. Johnson gevestig .
Haar populariteit het sy piek bereik met Indië se oorwinning oor Pakistan in 1971 .
In 1973 het daar egter groot opstande in Delhi en Noord-Indië uitgebreek as gevolg van die hoë inflasiekoers , die swak ekonomiese toestand , voortdurende korrupsie en lae lewenstandaard van die volk .
In Junie 1975 het die Hooggeregshof van Allahabad haar skuldig bevind aan onwettige gebruike gedurende die laaste verkiesing .
Daar was eise vir haar bedanking en sy is beveel om haar pos te ontruim .
Die uitspraak is egter later deur die Hooggeregshof van Indië herroep .
Om die bevolkingsgroei te beheer , het mev Gandhi 'n vrywillige sterilisasieprogram geïmplementeer .
Dit het tot gevolg gehad dat sy en haar administrasie wyd gekritiseer is .
Om haar bewind te verseker en as gevolg van die uitkringende oproer het sy in Junie 1975 'n noodtoestand verklaar wat die vryheid van Indiërs beperk het .
Sy het ook om die arrestasie van die hoof-opposisieleiers gevra .
Met die volgende verkiesing in 1977 is mev Gandhi uitgestem deur 'n nuwe koalisie wat deur 'n aantal politieke partye gevorm is .
Die sogenaamde Janata-koalisie het aan bewind gekom .
Gandhi se Congress Party het ver verloor by die stempunte en baie persone het gedink dat dit die einde van Indira Gandhi was .
Die volgende drie jaar het sy egter vir haar 'n ondersteuningsbasis opgebou uit die oorblywende lede van die Nation Congress Party .
Sy het dit die Congress ( I ) - `` I '' vir Indira - genoem .
Die Janata-koalisie het gesukkel om saam te werk en in 1979 het hulle heeltemal verbrokkel .
Ná die ontbinding van die Janata-koalisie in 1980 het die Congress ( I ) die verkiesing gewen .
Indira Gandhi het weer eens eerste minister geword en haar jongste seun Sanjay - wat sy as haar opvolger opgelei het - het 'n setel in die Lok Sabha ( laer huis van die parlement ) verower .
In dieselfde jaar het hy egter in 'n vliegtuigongeluk omgekom en het sy haar oudste seun , Rajiv , begin voorberei om by haar oor te neem as leier van die party .
Die grootste probleem in hierdie stadium was die Sikh-nasionaliste .
Baie mense is doodgemaak in onluste gedurende die staatsverkiesing .
In haar poging om die sesessionistebeweging van die Sikh-nasionaliste - wat gelei is deur Jarnail Singh Bindranwale - te vernietig , het sy 'n aanval op die heilige Sikh-tempel , die `` Goue Tempel '' geloods .
In weerwraak op hierdie aanval is Indira Gandhi op 31 Oktober 1984 deur een van haar eie lyfwagte vermoor .
Ná haar dood is sy beskryf as een van die grootste leiers wat die wêreld nog gesien het .
Vandag nog het die Nehru-Gandhi-familie 'n unieke naam en word dit wêreldwyd gerespekteer .

Sy bekendste werke is Symphonie Fantastique en Grande messe des morts .
Hy is die oudste seun van vyf kinders .
Sy vader , Louis-Joseph , het hom tuisonderrig gegee , waaronder musiek slegs as 'n stokperdjie gesien is .
Hy het begin fluit speel op die ouderdom van 12 .
Sy vader het gou sy talent besef , en het hom formeel laat onderrig .
In 1821 het hy ingestem om medies te studeer om in sy vader se voetspore te volg .
Hy is na Parys waar hy gou opera ontdek het .
Hy het begin met intense musiekonderrig en het sy mediese beroep opgegee , ten spyte van die feit dat hy in 1824 gekwalifiseer het as dokter .
Sy vader het al sy toelae gestop en hy het begin kitaarlesse gee om homself finansieel te ondersteun .
Hy het vinnig bekend geword in die musiekwêreld en het in 1826 by die Paryse Konservatorium toelating gekry .
In 1830 het hy Symphonie Fantastique gekomponeer .
Hy is in 1833 getroud met die Ierse aktrise , Harriet Smithson .
Hulle enigste seun , Louis , is in 1834 gebore .
Berlioz is veral bekend vir sy operawerke , maar sy nie-opera komposisies het hom een van die leidende Franse komponiste van die 1830 's en 1840 's gemaak .
In 1854 is Harriet oorlede en Berlioz is 'n ruk daarna met Maria Recio getroud .
In 1863 is Les Troyens , sy mees oorspronklike opera , vir die eerste keer opgevoer .
Op die ouderdom van 60 het Berlioz begin spysverteringsprobleme ontwikkel .
Teen 1868 was hy te siek om Parys te verlaat en is op 8 Maart 1869 oorlede .

Kofi Atta Annan ( 8 April 1938 – 18 Augustus 2018 ) was 'n Ghanese diplomaat , en was van 1 Januarie 1997 tot en met 31 Desember 2006 die sewende sekretaris-generaal van die Verenigde Nasies .
Hy praat 'n aantal Afrika-tale , Engels en Frans en was 'n gerespekteerde persoon in die internasionale gemeenskap .
Van die doelstellings wat hy vir die VN gestel het , was die bewerkstelliging van vrede regoor die wêreld en die daarstelling van standaarde vir internasionale regte , met beklemtoning van die waardes van gelykheid , verdraagsaamheid en menswaardigheid .
Hy het 'n visie vir 'n meer doeltreffende VN gehad en was 'n voorstander van die uitoefening van universele menseregte .
Een van die grootste uitdagings vir hom was die stryd teen MIV/Vigs , veral in Afrika .
Hy het gevra vir die stigting van 'n globale fonds om gesondheidsorg in ontwikkelende lande te bevorder .
Annan het ook sy invloed gebruik om Irak te oorreed om hulle te versoen met die uitsprake van die Veiligheidsraad .
Hy het ook 'n groot rol gespeel in die uitvoering van die oorgang na 'n burgerlike regering in Nigerië .
In 1999 het Annan 'n internasionale reaksie teen die geweld in Oos-Timor gefasiliteer .
Met sy sterk gevoelens oor menseregte het hy probeer om die posisie van die vroue wat in die sekretariaat van die VN werk , te verbeter .
Hy het ook gefokus op die bou van sterker verhoudinge met nie-regeringsorganisasies .
In Junie 2001 is hy weer aangestel vir nog 'n termyn en later dieselfde jaar is hy beloon vir sy werk toe hy gesamentlik met die VN die Nobelprys vir Vrede ontvang het .
Hy het die grootste deel van sy kinderjare in Bekwi deurgebring .
Sy pa was die verkose heerser van die streek Asjanti en die hoofman van die Fante-stam .
Hy het vir die United African Company gewerk .
Annan het by 'n universiteit in Ghana in die wetenskap en tegnologie begin studeer .
Hier het hy 'n prys ontvang wat hom in staat gestel het om in die VSA by die Macalester-kollege in Minnesota te gaan studeer .
Vanaf 1961 tot 1962 was hy besig met sy nagraadse studies in die ekonomie by die Institut Universitaire de Hautes Études Internationales in Genève , Switserland .
In 1972 het hy sy meestersgraad aan die Massachusetts Institute of Technology ( MIT ) in die VSA verwerf .
In 1962 het hy by die VN as 'n administratiewe en begrotingsoffisier vir die Wêreldgesondheidsorganisasie ( WGO ) in Genève begin werk .
Annan se loopbaan in die VN het gewissel van werk as assistent-sekretaris-generaal van programbeplanning , begroting en finansies tot hoof van menslike hulpbronne en veiligheidskoördinator .
In 1990 , ná die besetting van Koeweit deur Irak , het die sekretaris-generaal vir Annan 'n spesiale opdrag gegee om die terugvoering van meer as 900 internasionale personeel en die vrylating van Westerse gyselaars in Irak te fasiliteer .
Op 1 Maart 1993 is hy aangestel as ondersekretaris-generaal vir vredebewaringsoperasies .
In die burgeroorlog tussen Bosnië en Herzegowina was hy betrokke by die oorgang in die vredebewaringsoperasies van die VN-magte na NAVO-magte .
Met die uitsondering van die kort tydjie wat hy as direkteur van toerisme in Ghana gewerk het ( 1974–1976 ) , het hy sy hele loopbaan lank by die VN gewerk .
Op 13 Desember 1996 is Kofi Annan benoem as sekretaris-generaal van die Verenigde Nasies – die eerste swart Afrikaan wat vir dié pos benoem is .
In 2001 is hy vir nog 'n termyn verkies .
Hy was getroud met Nane Lagergren , 'n Sweedse prokureur , by wie hy drie kinders gehad het .
Hy sterf op 18 Augustus 2018 in die ouderdom van 80 na 'n kort siekbed .

Wêreldwye oorlog teen terrorisme Usāma ibn Muhammad ibn Awad ibn Lādin , bekend as Osama bin Laden ( Arabies : أسامة بن محمد بن عوض بن لادن الحضرمي الكندي , ʾUsāmah bin Muḥammad bin ʿAwaḍ bin Lādin al-Ḥaḍramī al-Kindī ; 10 Maart 1957 , Riaad , Saoedi-Arabië – 2 Mei 2011 , Abbottabad , Pakistan ) was 'n terroris en die geestelike leier van verskillende djihadistiese groepe soos byvoorbeeld al-Kaïda .
As moedjahid het Bin Laden met Amerikaanse steun teen die Sowjet-inval in Afghanistan geveg .
Verskeie bewyse verbind hom met die terreuraanvalle van 11 September .
Bin Laden het byvoorbeeld net vóór 11 September aan kollegas gesê dat hy besig is met 'n groot operasie teen die Verenigde State van Amerika ( VSA ) .
Drie van die kapers is vervolgens regstreeks met Bin Laden en al-Kaïda verbind .
Een is ook as 'n sleutelfiguur geïdentifiseer in die bomaanvalle op die Amerikaanse ambassades in Nairobi en Dar-es-Salaam in 1998 , sowel as die aanval op die Amerikaanse oorlogskip die USS Cole in 2000 .
Die mees verdoemende bewyse teen Bin Laden , wat volgens die VSA onteenseglik sy aandeel aan die terreurdade bewys , is egter 'n video-opname wat in die Pentagon se besit is .
Die video-opname beeld Bin Laden uit waar hy 'n uiteensetting lewer van sy beplanning van die terreuraanvalle van 11 September .
Sy moeder was van Siriese afkoms en sy vader , Mohammed Awad bin Laden , was Jemenities .
Osama was die sewende seun uit vyftig broers en susters .
Sy vader het in 1930 na Saoedi-Arabië geëmigreer en het as 'n portier begin werk .
Met sy dood , toe Bin Laden dertien jaar oud was , was hy egter die miljardêr-eienaar van een van die grootste konstruksiemaatskappye in Saoedi-Arabië .
Bin Laden het in Djedda grootgeword en sy skoolopleiding daar ontvang .
In 1975 , op sewentienjarige ouderdom , is hy met 'n Siriese familielid van hom getroud .
Toe die voormalige Sowjetunie vir Afghanistan in 1979 binnegeval het , het Bin Laden dit as sy plig as Moslem beskou om die inval te beveg .
Hy het vegters opgelei en ondersteuning aan hulle gebied , en só die Maktab al-Khidamat-groep tot stand gebring , wat bestaan het uit Moslems van oral oor die wêreld .
Hulle het die oorlog beskou as Djihad ( 'n heilige oorlog ) , 'n Islamitiese kruistog met die doel om van die Russe ontslae te raak .
In 1989 is die Russe uit die Afgaanse gebied gedwing .
Bin Laden en sy groeiende Afgaanse weerstandsbeweging het hulle nou daarop toegespits om alle nie-Moslems in die aangrensende gebiede te beveg .
Die Amerikaanse magte wat in Afghanistan agtergebly het , tesame met hul Midde-Oosterse bondgenote , het nou Bin Laden en sy groep se vyande geword .
Intussen het Bin Laden — kort nadat die oorlog met die Sowjetunie beëindig is — hom weer in Saoedi-Arabië gaan vestig .
In 1991 is hy uit Saoedi-Arabië verban weens anti-regeringsbedrywighede .
Hy het hom in Soedan gaan vestig , waar hy die volgende vyf jaar woonagtig was .
As gevolg van druk wat deur die VSA uitgeoefen is , is Bin Laden in 1996 ook uit Soedan verban .
Hy het nou teruggekeer na Afghanistan , waar hy as gas van die Taliban verwelkom is .
Bin Laden het sy familiefortuin gebruik om aanvalle teen die VSA te loods en is deur die Amerikaanse staatsdepartement beskryf as een van die belangrikste borge wêreldwyd van ekstremistiese Islamitiese aktiwiteite .
Sy Al-Kaïda-organisasie is 'n sambreelorganisasie van ongeveer twintig Islamitiese groepe , insluitend die Islamitiese Djihad , Hizboellah en die Bewapende Islamitiese Groep , wat takke in verskeie lande het .
Die ledetal van Al-Kaïda is onbekend .
Ramings wissel vanaf etlike honderde tot 3 000 .
Met die aanvang van 2002 het daar steeds onsekerheid bestaan oor waar Bin Laden hom in daardie stadium bevind het .
Sommige waarnemers het gespekuleer dat hy steeds in die bergagtige Tora-Bora-gebied in Afghanistan skuil .
Andere het geglo dat hy na Pakistan gevlug het , waar hy in 'n aanval deur Amerikaanse magte op 2 Mei 2011 doodgemaak is .
Op 1 Mei ( VSA tyd ) kondig president Barack Obama aan op die Amerikaanse televisie dat Bin Laden in 'n Amerikaanse operasie in Pakistan doodgemaak is .

Titus Flavius Vespasianus 30 Desember 39 - 13 September 81 , die tiende Romeinse keiser en word keiser op 24 Junie 79 .
Hy is die eerste seun van 'n keiser wat self keiser geword het in die Romeinse Ryk .
Onder sy pa , ( Vespasianus ) , se bewind het hy baie belangrike ampte gehad .
Hy is sewemaal konsul saam met sy vader , hy is tribuun en word as imperator aangespreek .
Hy is ook die bevelhebber van die keiserlike wag en suiwer die kring rond die troon van moontlike vyande .
Byvoorbeeld die vroeëre konsul Aulus Caecina word tereggestel omrede Titus hom verdink van ontrou .
Op 24 Junie 79 volg hy sy vader op as keiser en blyk 'n goeie keiser te wees .
Toe die stede Pompeii en Herculaneum verwoes word deur die Vesuvius-vulkaan help hy mense waar hy kan en ná 'n brand in Rome sien die Romeine opnuut sy bereidheid om te help .
Hy was net 41 jaar oud en het gekla oor hoofpyn .
Moontlik het hy 'n gewas gehad , maar dit het nooit duidelik word watter oorsaak sy dood het nie .

Hy het ’ n baie lae sangstem gehad en sy vroeë liedjies is bekend vir hul hartseer en neerslagtige toon .
Hy het tot in die 21ste eeu gehore met sy unieke diep stem en melancholiese sangstyl vermaak .
Sy werk behandel dikwels temas van godsdiens , seksualiteit en die verhoudinge tussen mense .
Onder sy bekendste liedjies tel `` Suzanne '' ( 1968 ) en `` I ’ m Your Man '' ( 1988 ) .
Sy lirieke het vir meer as vyftig jaar lank 'n beslissende invloed op ander musikale kunstenaars en skrywers uitgeoefen .
Leonard Cohen is deur die Amerikaanse Rock and Roll Hall of Fame asook die Kanadese Music Hall of Fame en Songwriters Hall of Fame vereer .
Die sanger het daarnaas die hoogste burgerlike toekenning in Kanada , die Ordre du Canada/Order of Canada , ontvang .
Sy ma , Marsha ( Masha ) Klonitsky , 'n boorling van Kaunas , was die dogter van 'n Talmoediese skrywer van Litaus-Joodse afkoms , Rabbi Solomon Klonitsky .
Sy oupa aan vaderskant , wat saam met sy gesin in 1927 uit Pole na Kanada geïmmigreer het , was die stigterspresident van die Kanadese Joodse Kongres .
Sy pa , Nathan Cohen , die eienaar van 'n betreklike groot klerebesigheid , is oorlede toe Cohen nege jaar oud was .
Die Cohens was aanhangers van Ortodokse Judaïsme , 'n stroming binne die Joodse godsdiens waarin tradisie en 'n streng onderhouding van die Wet van Moses sentraal staan , en lede van die Shaar Hashomayim-kongregasie , 'n Joodse Asjkenasi-gemeente in Westmount waarmee Cohen gedurende sy gehele lewe bande gehandhaaf het .
Sy vyftiende ateljee-album Thanks for the Dance met nege nuwe liedere , waaraan Leonard Cohen kort voor sy afsterwe nog aan gewerk het , is deur sy seun Adam voltooi .
Dit is in November 2019 postuum vrygestel .

Menpehtire Ramses I was die stigter van die 19de Dinastie van Antieke Egipte .
Die datums van sy kort bewind is nie heeltemal seker nie , maar die tydperk laat 1292-1290 v.C .
Hy is gebore in ’ n adellike militêre familie van die Nyldelta-streek , dalk naby die voormalige Hyksos-hoofstad Avaris .
Sy pa was ’ n aanvoerder met die naam Seti .
Sy oom Chaemwaset , ’ n leëroffisier , was getroud met Tamwadjesi , die matrone van die harem van Amoen wat familie was van Hoei , die onderkoning van Koesj .
Horemheb self was ’ n edelman van buite die koninklike familie wat deur die range van die Egiptiese leër gevorder het totdat hy Toetankamen en Ai se visier was , en eindelik farao .
Horemheb was kinderloos en het Ramses as sy erfgenaam gekies in die laaste jare van sy bewind , vermoedelik omdat Ramses ’ n goeie administrateur was en ’ n seun ( Seti I ) en kleinseun ( Ramses II ) gehad het wat hom kon opvolg .
Toe Ramses die troon bestyg , het hy die praenomen , of troonnaam , Menpehtire aangeneem wat gewoonlik vertaal word as `` Gevestig deur die krag van Ra '' .
Hy is egter meer bekend onder sy nomen , of persoonlike naam , Ramses .
Dit word gewoonlik vertaal as `` Ra het hom gedra '' .
Ramses was reeds taamlik oud toe hy gekroon is en het sy seun Seti as kroonprins en sy erfgenaam aangestel .
Seti was in beheer van verskeie militêre operasies in Ramses se tyd , veral pogings om van Egipte se verlore besittings in Sirië op te spoor .
Dit lyk of Ramses hom eerder met binnelandse sake bemoei het ; hy het onder meer die konstruksie van die tweede poorttoring by die Karnak-tempel voltooi wat onder Horemheb begin is .
Dit het die nommer KV16 gekry .
Volgens die Britse argeoloog Joyce Tyldesley het Ramses I se tombe bestaan uit ’ n enkele gang en ’ n onvoltooide kamer `` waarvan die mure , ná ’ n vinnige laag pleister , geverf is om die koning en sy gode uit te beeld , met Osiris wat ’ n belangrike posisie beklee .
Die rooi granietsarkofaag is ook geverf in plaas van gegraveer en weens die haas waarmee die inskripsies voltooi is , bevat dit ’ n paar ongelukkige foute .
In 1911 het die Amerikaanse bankier en finansier John Pierpont Morgan verskeie keurige reliëfwerke uit hierdie kapel aan die Metropolitan-kunsmuseum in New York geskenk .
Nadat die eienaar van die museum sy bates verkoop het , is die moontlike identiteit van die mummie besef .
Dit is in 2003 aan Egipte terugbesorg en word nou in die Luxor-museum uitgestal .
Verder was die arms hoog op sy bors gevou – ’ n posisie wat net gebruik is vir Egiptiese koninklikes tot 600 v.C .

Friedrich August Hayek ( * 8 Mei 1899 – † 23 Maart 1992 ) was 'n ekonoom en filosoof wat veral bekend is vir sy verdediging van vryemark kapitalisme en klassieke liberalisme teen sosialistiese en kollektivistiese denkrigtings .
Hy word as een van die belangrikste ekonome en politieke filosowe van die twintigste eeu beskou en het die Nobelprys vir Ekonomiese Wetenskappe in 1974 verower .
Saam met sy mentor Ludwig von Mises was hy 'n belangrike bydraer tot die Oostenrykse denkskool in politiese ekonomie .
Hayek het diens gedoen tydens die Tweede Wêreldoorlog en het gesê dat dit sy ervaringe tydens die oorlog was wat hom gedryf het om te help om die foute te vermy wat tot die oorlog gelei het .
Dit is dan ook hierdie begeerte wat aanleiding gegee het tot sy loopbaan .
Hy het sy eerste pos in 1927 opgeneem , dieselfde jaar wat Josef Stalin sy mag in die Sowjetunie verenig het deur Leon Trotsky uit die kommunistiese party te verban .
Fascisme het ook in daardie tyd opgang gemaak in Duitsland en Italië .
Die Groot Depressie het ook in 1929 begin reg aan die begin van Hayek se loopbaan .
In 1974 het Hayek die Nobelprys vir Ekonomiese Wetenskappe saam met die Sweedse ekonoom Gunnar Myrdal gedeel vir sy baanbrekerswerk in die teorie van geld en ekonomiese skommelinge asook sy in-diepte-analise van die interafhanklikheid van ekonomiese- , sosiale- en institusionele verskynsels .
Bush aan hom toegeken .
Hy het die grootste deel van sy akademiese loopbaan by die London Skool vir Ekonomie ( LSE ) , die Universiteit van Chicago en die Universiteit van Freiburg deurgebring .

Wilhelm Richard Wagner ( 22 Mei 1813 – 13 Februarie 1883 ) was 'n Duitse komponis , dirigent en essayis wat veral roem verwerf het vir sy operas , wat later bekend sou staan as musiekdramas .
In sy vroegste komposisies het hy van die tradisionele , romantiese styl gebruik gemaak , maar langsamerhand het hy sy eie idioom ten opsigte van struktuur , melodiebou , harmonie en orkestrasie gevind .
Verder het hy self die libretti van sy operas geskryf , wat streng volgens die Germaanse volksaard verloop het en onafskeidbaar verbonde was aan sy musiek .
Wilhelm Richard Wagner is in Leipzig gebore .
Sy vader is enkele maande na sy geboorte oorlede en in 1814 is sy moeder met 'n toneelspeler , Ludwig Geyer , getroud .
Hy het sy jeugjare in Dresden deurgebring , waar die komponis Carl Maria von Weber 'n gewaardeerde huisvriend was .
In 1828 het hy sy eerste treurspel , Leubald und Adelaide , 'n versdrama in vyf bedrywe , geskryf .
In daardie jaar het hy gereeld musiekonderrig begin ontvang ; vroeër het hy homself daarin onderrig .
Sy eerste opera was Die Hochzeit ( `` Die huwelik '' ; 1832-1833 ; onvoltooid ) en in 1834 het hy Die Feen ( `` Die feë '' ) gekomponeer , waarvan hy self die libretto geskryf en dit op 'n verhaal van Carlo Gozzi gebaseer het .
In 1836 het hy die premiere van sy opera Das Liebesverbot ( `` Die liefdesverbod '' ) , wat op die toneelstuk Measure for Measure deur Shakespeare gebaseer is , gedirigeer .
In dieselfde jaar is hy met die sangeres Minna Planer ( 1809-1866 ) getroud .
In 1837 is hy aangestel as operadirigent in Königsberg , maar as gevolg van sy spandabelrige lewe was hy verplig om binne 'n paar maande vir sy skuldeisers te vlug , en hy het na Riga uitgewyk .
Na slegs twee jaar , in 1839 , moet hy weer vlug , die keer as 'n verstekeling op 'n boot tussen Hamburg en Londen .
Hy het hom egter uiteindelik in Parys gevestig .
'n Storm wat hy tydens die bootreis beleef het , het hom geïnspireer om kort daarna die opera Der fliegende Holländer ( `` Die vlieënde Hollander '' ; 1841 ) te komponeer .
Die opera , die eerste werklike verteenwoordiger van sy kuns , is gebaseer op die legende van die Hollande skeepskaptein wat verdoem is om vir ewig die oseane te beseil .
In Parys het hy 'n bestaan gevoer deur artikels te skryf en operaverwerkings te doen .
Intussen het hy sy opera Rienzi ( 1840 ) voltooi , waarmee hy reeds in Riga begin het .
Rienzi is vir die eerste keer in 1842 in Dresden opgevoer en baie goed ontvang , maar volgens oorlewering was 'n deel van die gehoor teen die einde van die stuk aan die slaap , want dit het ses uur geduur .
In 1843 is Wagner benoem tot hofkapelmeester in Dresden .
Hier het hy blykbaar 'n rustiger lewe gelei en begin met die temas van sy latere groot werke : Tannhäuser ( voltooi in 1845 ) , Die Meistersinger von Nürnberg ( `` Die meestersangers van Neurenberg '' ; voltooi in 1867 ) , Lohengrin ( voltooi in 1848 ) en Siegfried 's Tod ( `` Die dood van Siegfried '' ; 1848 ) .
Wagner se revolusionêre aktiwiteite het hom genoop om in 1849 uit Dresden na Switserland te vlug .
Hy het oor Weimar gereis , waar hy Franz Liszt ontmoet het .
In Switserland het hy hom hoofsaaklik op teoretiese werk toegespits .
Van sy belangrikste geskrifte uit die tyd is Die Kunst und die Revolution ( 1849 ) , Das Kunstwerk der Zukunft ( `` Die kunswerk van die toekoms '' ; 1850 ) , Das Judentum in der Musik ( 1850 ; waarin hy waarsku teen die verslappende invloed wat die Jodedom volgens hom op die Germaanse gees sou hê ) en Oper und Drama ( 1851 ) , waarin hy sy teorie van 'n allesomvattende kunsvorm , die sogenaamde Gesamtkunstwerk , beskryf .
Ten opsigte van sy Gesamtkunstwerk ( 'n term wat hy later self verwerp het ) het hy as voorbeeld geneem die Griekse drama , waarin daar 'n totale integrasie van alle elemente ( musiek , teks en visualisering ) is .
Hierin , het hy gemeen , sou die ware Germaanse karakter weer na vore kom , wat duidelik verklaar waarom die Nazi 's sulke groot aanhangers van Wagner was .
Intussen is die teks van Siegfried 's Tod uitgebrei tot die laaste deel van Götterdämmerung ( `` Godeskemering '' ) , die slotopera van die magtige operasiklus Der Ring des Nibelungen .
In 1853 het hy aan die eerste deel , Das Rheingold , begin werk en voortgegaan met die tweede deel , Die Walküre , en die derde deel , Siegfried .
Daarna het ŉ lang onderbreking ( 1857-1865 ) gevolg .
In 1854 het Wagner die werke van Schopenhauer ontdek , wie se asketiese leefwyse hom tot die tema van Tristan und Isolde geïnspireer het .
Die sensuele elemente van die onstuimige liefde van Tristan en Isolde weerspieël Wagner se eie verhouding met die digteres Mathilde Wesendonck .
Mathilde Wesendonck ( 1828-1902 ) was die vrou van Wagner se vriend en weldoener .
Hul vriendskap het op die rotse geloop toe Wesendonck agterkom dat Wagner en sy vrou 'n verhouding het , en dit het ook daartoe gelei dat Wagner en sy vrou , Minna , geskei is .
Mathilde se lewe is verewig in die Wesendoncklieder , 'n toonsetting van vyf van haar gedigte .
Na die voltooiing van Tristan werk Wagner aan 'n hersiening van Tannhäuser , waarvoor 'n Paryse seisoen beplan was .
Die opvoering was egter 'n fiasko .
'n Groep anti-Duitsgesindes het die opera die hele aand deur uitgejou .
Hierna is Wagner na Wene , waar hy Lohengrin vir die eerste keer op die verhoog gesien het .
Hy het vergeefs probeer om Tristan weer opgevoer te kry , maar die opera was te revolusionêr vir die kunstenaars .
Wagner het gevolglik aan 'n meer tradisionele werk begin , naamlik Die Meistersinger von Nürnberg .
Selfs hierdie `` normale '' opera se première het eers in 1868 plaasgevind – aan die een kant weens die moeilike orkespartituur , en aan die ander kant omdat die toonaangewende musiekkritikus , Eduard Hanslick , dit afgemaak het .
In 1864 moes Wagner weer voor sy skuldeisers vlug , en die keer het hy na Stuttgart uitgewyk .
In die stadium het die jong Beierse koning , Lodewyk II ( regeer 1864- 86 ) , tot Wagner se redding gekom .
Lodewyk 11 het Wagner se Lohengrin gehoor en hom na München ontbied , waar Tristan in 1865 opgevoer is .
Op aandrang van die koning het hy voortgegaan met sy werk aan die Ring , terwyl hy terselfdertyd aan Parsifal gewerk het .
Die eerste sketse van die opera dateer uit 1857 .
Politieke aktiwiteite het weer meegebring dat hy moes vlug , en in 1866 het hy hom met Lodewyk II se hulp in Triebschen by Luzern gevestig .
Hier het Cosima Liszt , dogter van Franz Liszt en vrou van die dirigent Hans van Bülow , haar by hom aangesluit .
Drie kinders : I Isolde , Eva en Siegfr d , is uit die verhouding geb , ore voordat Cosima 'n egskeiding van haar man gekry het .
In 1870 is hulle getroud en Wagner het sy werk aan die Ring onderbreek om eers die Siegfried Idyll ( 1870 ) te komponeer .
Kort daarna het hy na Bayreuth vertrek om daar 'n groot operahuis op te rig vir die opvoering van die Ring .
Hy het terselfdertyd sy villa , Wahnfried , in Bayreuth laat bou .
Hier het hy die Ring in 1874 voltooi en in 1876 is die eerste Bayreuthfees aangebied met die volledige Ring .
In die volgende jaar het hy weer aan Parsifal begin werk , wat hy in 1882 voltooi en in dieselfde jaar in Bayreuth opgevoer word .
Die regte van die opera het tot in 1913 uitsluitlik aan Bayreuth behoort .
Wagner het Parsifal as die kroon op al sy operawerk beskou en wou daarna nog 'n aantal simfonieë komponeer .
Weens swak gesondheid het daar nie veel van gekom nie , en op 13 Februarie 1883 is hy in Venesië aan 'n hartaanval oorlede .
In sy eerste drie operas het hy die komponiste wat hy in sy jong dae bewonder het , nagevolg .
Die Feen is 'n sprokiesopera in die tradisie van Weber en Marschner .
Die Liebesverbot is ŉ komies-romantiese opera in die Bellini-styl , en Rienzi is grand ' opéra in die styl van Meyerbeer en Spontini .
Deur alles blyk die grenslose bewondering wat Wagner vir Beethoven se simfonieë gehad het .
Hoewel die volgende drie operas , Der fliegende Holländer , Tannhäuser en Lohengrin , ook nog as tradisioneel romantiese operas beskou kan word , het Wagner hier reeds sy eie idioom gevind .
Die grootste verskil tussen sy werk en die van sy tydgenote is sy melodiese opbou teenoor die musikale onderdele ( nommer-operas ) van die ander .
In sy latere werke is die musikale samehang gebaseer op 'n aaneenryging van toonaarde , en die spanning word bereik deur uiterstes in chromatiek en harmonie .
In Tristan gaan die chromatiek so ver dat dit nouliks meertonaal genoem kan word .
In die voorspel is daar byvoorbeeld geen tonika-drieklanke nie .
In Die Meistersinger von Nürnberg kombineer Wagner die aanvaarde operavorme ( die aria , ensovoorts ) met sy eie konsep van die musiekdrama .
Nog 'n struktuurelement is die aanwending van die Leitmotiv ( leimotief ) , waarin temas in die instrumentale partituur gebeure of karakters suggereer of aankondig of herroep .
Veral in die Ring vorm die Leitmotiv die basis van 'n omvattende stelsel van temas .
Verder onderskei Wagner hom ook in sy orkesgebruik .
Sy operas vereis 'n groot orkesbesetting en dikwels onbekende en selfs 'n nuwe instrument , soos die Wagnertuba .

Hy is gebore in die Weizsäcker-familie , wat deel was van die Duitse adel , en neem sy eerste openbare ampte in die Evangeliese Kerk in Duitsland .
Hy is 'n lid van die CDU sedert 1954 en word in 1969 tot parlementslid verkies .
Hy het voortgegaan om 'n mandaat te hou as lid van die Bundestag totdat hy regerende burgemeester van Wes-Berlyn word na die verkiesing in 1981 .
In 1984 word Richard von Weizsäcker tot president van die Bondsrepubliek Duitsland verkies en in 1989 word hy vir 'n tweede termyn herkies .
Hy is nogtans saam met Theodor Heuss , een van slegs twee presidente van die Bondsrepubliek Duitsland , wat twee volledige termyn van vyf jaar bedien het .
Tydens sy tweede termyn as president op 3 Oktober 1990 sluit die vyf deelstate van die voormalige Duitse Demokratiese Republiek en Oos-Berlyn by die Bondsrepubliek Duitsland ( Duitse hereniging ) aan , wat von Weizsäcker die eerste demokratiese gelegitimeerde staatshoof van Duitsland as 'n heel sedert die Rykse president Paul von Hindenburg op 2 Augustus 1934 in sy amp gesterf het .
Hy word beskou as die gewildste van die presidente van Duitsland , wat veral met sy onpartydigheid in ag geneem word .
Sy optrede het hom dikwels in stryd met sy partykollegas , veral jarelange kanselier Helmut Kohl , gesien .
Hy was veral bekend vir sy toesprake , veral die een wat hy gelewer het tydens die 40ste herdenking van die einde van die Tweede Wêreldoorlog in Europa op 8 Mei 1985 .
Na sy dood is sy lewe en politieke werk baie geprys , met The New York Times wat na hom verwys as `` 'n bewaarder van die nasie se morele gewete '' .

Hy was bondskanselier van Duitsland van 1982 tot 1998 ( tot 1990 net van Wes-Duitsland en van 1990 tot 1998 van die herenigde Duitsland ) .
Hy het van 1973 tot 1998 as voorsitter van die Christlich Demokratische Union Deutschlands ( Christelik-Demokratiese Unie van Duitsland , CDU ) gedien .
Sy ampsperiode van 16 jaar is die langste van alle kanseliers sedert Otto von Bismarck en het die einde van die Koue Oorlog ingesluit .
Kohl word as die argitek van die Duitse hereniging beskou asook saam met die Franse president François Mitterrand 'n sleutelfiguur in die daarstelling van die Verdrag van Maastricht waarvolgens die Europese Unie opgerig is .
Kohl en Mitterrand het daarvoor in 1988 saam die Internasionale Karelsprys van Aken ontvang .
Kohl is op 16 Junie 2017 oorlede .
Hy het in die deelstaat Rynland-Palts eers fraksievoorsitter en in 1969 die opvolger van ministerpresident Peter Altmeier geword .
Hy het daarna ook op federale vlak aktief geword en probeer om in 1971 die CDU se voorsitter te word .
Hy het nogtans teen Rainer Barzel verloor .
Toe Barzel self vrugteloos probeer om kanselier te word , word Kohl CDU-voorsitter .
Kohl verkry as leier van die CDU/CSU meer as 48 % van die stemme in die verkiesings van 1976 teen SPD-Kanselier Helmut Schmidt , maar die klein FDP vorm 'n koalisie met die SPD en Kohl word opposisieleier in die Bundestag .
Strauß verloor setels gemeet teen 1976 se verkiesing , maar Kohl oortuig die FDP om nou met die CDU/CSU 'n koalisie te vorm .
Op 1 Oktober 1982 neem die Bundestag 'n konstruktiewe mosie van wantroue teen Schmidt aan en Kohl word kanselier .
Daar word in Maart 1983 opnuut verkiesings gehou omdat Kohl liewer sy kanselierskap deur die kieser bevestig wil sien , en hy wen .
In die binnelandse politiek wil hy meer patriotisme en 'n geistig-moralische Wende ( geestlik-morele draai ) bevorder .
Die ekonomie het ná die tweede oliekrisis van 1979 sleg gefunksioneer en hy wil hervormings deurvoer , maar daar is opposisie in sy eie party en van die SPD .
In die Bundesrat het hy nie altyd 'n meerderheid nie .
In die buitelandse politiek het hy meer sukses .
Hy probeer die versoeningsproses tussen Duitsland en sy ou vyande van die Tweede Wêreldoorlog af te handel en besoek in 1984 saam met François Mitterrand Verdun .
Kohl ondersteun die stasionering van kruisermissiele in Wes-Europa om die Sowjetunie na die onderhandelingstafel te dwing en oor die beperking van kernwapens te praat .
Schmidt stem daarmee saam , maar het nooit steun daarvoor by sy eie party gekry nie .
Daar was beduidende aktivisme daarteen en groot betogings het plaasgevind .
In Rusland probeer Michail Gorbatsjof die Sowjetunie hervorm .
Kohl se posisie is omstrede en politici soos Lothar Späth en Heiner Geißler probeer om 'n ander CDU-voorsitter te verkies .
Kohl veg met sukses om sy amp .
Op 9 November 1989 val die Berlynse Muur .
Kohl is in Pole op 'n staatsbesoek en vlieg na Berlyn .
Die vier geallieerde magte beheer nog steeds die verdeelde stad .
Die Amerikaanse president Bush stem saam met hereniging , maar Thatcher , Mitterrand en Gorbatsjof sê dat Duitse hereniging 'n gevaar vir vrede in Europa is .
Kohl werk hard om hulle te oortuig om hulle houdings te verander .
Hy steun onmiddelike hereniging , ongeag die koste .
Die teenstand daarteen is ook aansienlik in Wes-Duitsland .
Die ekonomiese verskil tussen Wes- en Oos-Duitsland is enorm en derduisende `` Ossi 's '' kom elke dag oor na die weste .
Die posisie van Gorbatsjof wankel en 'n volgende Sowjetleier mag dalk 'n ander politieke benadering volg .
Kohl vervul sy wens van 'n vinnige hereniging .
Op 1 Julie 1990 volg 'n ekonomiese unie tussen die Bondsrepubliek en die Duitse Demokratiese Republiek ( DDR ) en op 3 Oktober 1990 volg die aansluiting van die `` nuwe bondslande '' by Duitsland .
Die ekonomiese koste vir die westlike deel van die land is enorm .
Kohl se politiek sou nog lank hierna nie deur sommige belastingbetalers op die prys gestel word nie .
Ná die verkiesings van 1998 kom die SPD van Gerhard Schröder saam met die Groen Party aan bewind .
Sien bron .

Wilhelm II uit die dinastie Hohenzollern , volle naam Friedrich Wilhelm Viktor Albert van Pruise , ( * 27 Januarie 1859 in Berlyn , Duitsland ; † 4 Junie 1941 in Doorn , Nederland ) het tussen 1888 en 1918 as die laaste Duitse keiser en koning van Pruise geregeer .
Wilhelm was die kleinseun van die eerste keiser Wilhelm I en die seun van Friedrich III wat in 1888 ná 'n regeringstyd van slegs 99 dae aan 'n siekte gesterf het sodat Wilhelm reeds op 29-jarige leeftyd die keisertroon bestyg het .
Met sy tradisionele opvatting aangaande die keiserdom het Wilhelm min begrip getoon vir 'n moderne konstitusionele monargie .
Sy dikwels opruiende toesprake het reeds op baie van sy tydgenote 'n negatiewe indruk gelaat - eers ná 'n mislukte onderhoud in 1908 het hy 'n meer gereserveerde houding ingeneem .
Sy reislus is as onblusbaar beskou , maar dit was veral sy neiging om orals in die buiteland in historiese en offisierskostuums op te tree wat vir baie vreemd opgeval het .
Sy oordrewe geldingsdrang word dikwels met 'n gebrek aan selfversekerdheid verklaar - sy linkerarm is by sy geboorte beskadig , en hierdie liggaamlike gebrek het emosionele en psigiese pyn meegebring .
Eers in Oktober 1918 het Wilhelm onder druk van die Eerste Wêreldoorlog ingestem tot konstitusionele hervormings waarvolgens die rykskanselier as regeringsleier die vertroue van die parlement sou benodig .
Op 9 November 1918 het rykskanselier Max van Baden die vrywillige uittrede van Wilhelm II as heerser en dié van sy seun as troonopvolger aangekondig - 'n verklaring waartoe die kanselier nie amptelik gemagtig was nie .
Dit was 'n poging van sy kant af om die ontevrede bevolking te kalmeer en 'n positiewe indruk op die buiteland te laat waar die keiser baie ongewild geraak het .
Wilhelm II het destyds sedert 29 Oktober in die Duitse militêre hoofkwartier in Spa , België gebly en het van daar regstreeks in ballingskap na Nederland gegaan .
Hier het hy tot en met sy afsterwe in 1941 in Doorn gewoon .

Anne-Sophie Mutter ( * 29 Junie 1963 in Rheinfelden in die streek Baden van die Duitse deelstaat Baden-Württemberg ) is 'n wêreldberoemde Duitse violiste .
Sy wou reeds op die ouderdom van vyf vioolonderrig neem .
Nadat sy na slegs 'n halwe jaar onderrig reeds 'n kompetisie gewen het , was dit duidelik dat sy 'n beroepsmusikus sou word .
Sy is daarna van skoolplig bevry en het naas klavier- en vioolonderrig private skoolonderrig ontvang .
Die Duitse musiekkompetisie `` Jugend musiziert '' ( die jeug maak musiek ) het sy telkens gewen .
Haar debuut met die Berliner Philharmoniker onder leiding van Herbert von Karajan het tydens die Salzburgse Pfingstkonzerte ( Pinksterkonserte ) van 1977 plaasgevind .
Sy het by hierdie geleentheid as dertienjarige Mozart se Vioolkonsert in G-majeur gespeel en daarmee die kritici van haar bewus gemaak .
Anne-Sophie Mutter was vanaf 1989 tot met sy dood in 1995 met die prokureur Detlev Wunderlich getroud .
Vanaf 2002 tot 2006 was sy met André Previn getroud .
Sy het twee kinders uit haar eerste huwelik en woon in München .
Sy beskou Herbert von Karajan nog altyd as dié dirigent .
Anne-Sophie Mutter geld nog altyd as een van die beste ( indien nie die beste nie ) violiste ter wêreld .
Onlangse groot projekte was haar opnames van Mozart-werke tydens die Mozart-jaar 2005 en van Mendelssohn-werke in die Mendelssohn-jaar 2009 .
Een daarvan is 'n kinderhuis in Roemenië vir jong weesdogters om hulle veral van moontlike prostitusie te red .

Claude Achille Debussy ( 22 Augustus 1862 – 25 Maart 1918 ) was 'n Franse komponis wat bygedra het tot groot vernuwing binne die Klassieke Musiek .
Hy leef en werk veral in Parys waar meeste van sy indrukwekkende werke ontstaan het .
Hoewel die Franse komponis Debussy min direkte navolgers gehad het , was sy invloed op die musiek van die 20e eeu van groot belang .
In die tydperk ná Wagner behoort Debussy tot diegene wat deur 'n herwaardering van die musikale materiaal - harmonie , melodie , ritme , klankkleur - die werkterrein vir komende geslagte verruim het .
In sy veelsydige oeuvre , wat nie net deur Wagner , Moessorgski en andere beïnvloed is nie maar ook deur die literatuur , skilderkuns en eksotiese kuns , was natuurindrukke 'n belangrike bron van inspirasie .
( AchilIe ) Claude Debussy , gebore op 22 Augustus 1862 in Saint Germain- en-Laye , het uit 'n baie eenvoudige gesin gekom .
Deur die toedoen van die digter Paul Verlaine se skoonmoeder , mev .
Mauté de Fleurville , wat sy natuurlike begaafdheid ontdek en dit deur middel van klavierlesse ontwikkel het , kon hy tot die Paryse Musiekkoriservatorium toegelaat word .
Vanaf 1872 het hy onder andere by Lavignac teorie , vanaf 1873 by Marrnontel klavier en vanaf 1880 by Ernest Guiraud ( 1837 -1892 ) komposisie gestudeer .
Van 1879 tot 1882 het `` AchilIe de Bussy '' in die somermaande deur Europa gereis as huispianis van mev .
Von Meck , die weldoenster van Tsjaikofski .
Debussy het daarvan gehou om weelderig te lewe en het dit daarom geniet om aan huis van die Paryse gesin Vasnier te kom .
Aangemoedig deur mev .
Vasnier , aan wie hy sy eerste liedere opgedra het , en met baie begrip gelei deur Guiraud , het hy al hoe meer op kom poneer begin konsentreer .
In 1884 het hy die Premier Grand Prix de Rome verower met sy kantate “ Enfant Prodigue .
Die tweejarige verblyf in Rome , wat deel van die prys was , het Debussy nie baie geval nie .
Terug in Parys het hy al sy ou bande verbreek en aansluiting gesoek by die Paryse kring letterkundiges en beeldende kunstenaars rondom die digter Mallarmé .
SimboIisme , die art nouveau en die belangrikste strominge in die filosofie en die sielkunde van die tyd , en veral die nuwe opvattings voor die wêreld van die droom , het sy werk beïnvloed .
'n Teks van Rossetti het aanleiding gegee tot 'n kantate , La damoiselle élue ( 1887-1889 ) , en 'n gedig van Mallarmé tot sy eerste suksesvolle orkeswerk , Prélude à l'après-midi d'un faune ( 1892-1894 ) .
Terwyl hy aan die teksdigter van sy eerste liedere , Verlaine , getrou gebly het ( Ariettes oubliées , 1888 ; Fêtes galantes I en II , 1893 , 1904 ) , het hy onder andere ook vyf tekste van Baudelaire ( 1887 -1889 ) en vier eie tekste ( Proses Iyriques , 1892 -1893 ) getoonset .
Die langdurige werk aan sy opera het Debussy se skeppingsdrang duidelik gestimuleer , sodat hy geleidelik 'n eie idioom ontwikkel het , wat juis die uitsonderlike karakter van sy opera bepaal het .
Sy eie idioom kom ook in sy groter orkeswerk La mer ( 1905 ) volkome tot uitdrukking .
André Caplet was sy belangrikste vriend en medewerker in sy laaste moeilike jare , wat vererger is deur geld bekommernis en die slepende siekte ( kanker ) wat hom al in 1909 begin teister het .
Om finansiële redes het hy as dirigent konsertreise aanvaar , asook komposisieopdragte van onder andere Nizjinski ( die ballet Jeux , 1912 ) .
Ida Rubinstein ( toneelmusiek by Le martyre de Saint-Sébastien van D'Annunzio , 1911 ) en sy uitgewer Durand Cn onvoltooide reeks van ses sonates vir verskillende instrumente ) .
Dit het sy laaste kragte geverg .
Sy planne vir twee operas volgens verhale van Poe kon hy nie verwesenlik nie .
Hy is op 25 Maart 1918 in Parys oorlede .
Die talle uitsprake van Debussy self , onder andere in sy musiekkritieke ( saamgebind in Monsieur Croche , anti-dillettante , parys 1921 ) , is sowel verduidelikend as teenstrydig .
Debussy is , soos die meeste van sy tydgenote , deur Wagner beïnvloed , onder andere in die gebruik van die leitmotiven die baie aandag aan orkesklank , wat by Debussy ontwikkel het tot 'n vorm bepalende element .
Hierin het hy homself bewys as die kleurgevoelige `` impressionis '' , 'n omstrede ' klassifikasie wat deur Debussy self in die hand gewerk is .
As geesverwant van skilders soos Munet , Turner en Wistier het hy in verskillende werke ( Nokturnes , 1892-1899 ; La mer ) kleur- en ligeffekte aangetoon .
Hy het vir die orkes en die klavier onderskeidalik drie en ses Images ( Beelde , 1906-1911 ; 1905-1909 ) gekomponeer .
Baie ander werke , onder andere sy 24 preludes in twee stelle van 12 elk vir klavier ( 1910-1913 ) , dui op atmosfeer- en natuurindrukke .
Sy twaalf etudes ( 1915 ) , beïnvloed deur Chopin , toon sy bewustheid van die klankmoontlikhede van die klavier .
Wagner se sterk chromaties gekleurde harmonie het in Debussy se werke met hul gekompliseerde en harmoniese verhoudings , onopgeloste en onvolledige akkoorde en parallelle interval- en akkoordreekse uitgegroei tot 'n geleidelike vervaging van die spanningsveld tussen konsonant en dissonant , 'n hersiening van die harmoniese funksies .
Die tonaliteit het hy egter in 'n mate behou .
Ook die reëlmatige opbou van die melodie in geIyke periodes en die duidelike omlyning van die afsonderlike temas is by Debussy onderworpe aan 'n proses van vervaging en differensiasie .
In dié opsig is hy deur die musiek van Moessorgski beïnvloed .
Hoewel hy onder andere in sy strykkwartet ( 1893 ) die tradisionele sonatevorm min of meer gehandhaaf het , het hy in sy opera hoofsaaklik 'n `` melodiese resitatief '' , en elders 'n baie vrye melodie , gebaseer op klein intervalgroepe , gebruik .
'n Verruiming van die melodiese materiaal het beteken die gebruik van toonreekse wat aan kerktoonsoorte en aan Oosterse musiek verwant was .
Hierdie toonreekse het blykbaar op 'n natuurlike wyse voortgekom uit sy liefde vir die eksotiese of uitheemse sfeer en uit sy belangstelling in die musikale verlede .
Die belangstelling blyk ook uit sy tekskeuse ( Trois chansons de France , 1904 ; Trois chansons de Charles d'Orléans vir a capellakoor , 1898 -1908 ; Trois ballades de Francois Villon , 1910 ) en die gebruik van vorme soos die prelude , sarabande , menuet en passepied ( Pour Ie piano , 1896-1901 ; Suite bergamasque , 1890-1905 ) .
Dit sluit aan by die skilderkuns waaronder Franse skilders soos Monet , Renoir en Degas die impressionistiese rigting ingeslaan het .

David Robert Jones ( 8 Januarie 1947 – 10 Januarie 2016 ) , bekend as David Bowie , was ’ n Britse sanger , liedjieskrywer , instrumentalis , platevervaardiger , skilder en akteur .
Bowie het in die 1970 's groot sukses behaal en was vir langer as vier dekades ’ n bekende figuur in popmusiek .
Hy was bekend as ’ n innoveerder , veral vir sy werk in die sewentigerjare .
Sy androgene voorkoms was ’ n ikoniese deel van sy beeld , veral in die sewentiger- en tagtigerjare .
Hy is veral bekend vir sy rol as Ziggy Stardust , ’ n karakter wat hy bedink het toe die album The Rise and Fall of Ziggy Stardust and the Spiders from Mars in 1972 vrygestel is .
Van sy ander bekende albums is Heroes en Let ’ s Dance .
Sy eerste inskrywing in die topvyf op die Britse treffersparades , Space Oddity , is in Julie 1969 uitgereik .
Nadat hy drie jaar lank geëksperimenteer het , het hy die musiektoneel opnuut in 1972 betree met sy flambojante , androgene alter ego Ziggy Stardust .
In dié tyd het hy die kortspeler Starman uitgereik en die album The Rise and Fall of Ziggy Stardust and the Spiders from Mars .
Dié kortstondige Ziggy-persona was net een aspek van ’ n loopbaan wat gekenmerk is deur vernuwing .
In 1975 het Bowie sy eerste sukses in Amerika behaal met sy toptreffer Fame en die album Young Americans , wat die sanger self as “ plastiese soul ” beskryf het .
Die klank was ’ n radikale verskuiwing in sy styl wat aanvanklik heelparty Britse aanhangers vervreem het .
Daarna het hy sy platemaatskappy sowel as Amerikaanse gehore verras deur die album Low , die eerste van drie keer dat hy met Brian Eno saamgespan het .
Ná wisselvallige kommersiële sukses in die laat sewentigerjare het hy toptreffers in Brittanje gehad en sy kommersiële hoogtepunt in 1983 bereik met die album Let ’ s Dance .
In die negentigerjare en eerste dekade van die 21ste eeu het hy aanhou eksperimenteer met uiteenlopende musiekstyle .
Sy afskeidstoer was die Realty Tour van 2003- ’ 04 en sy laaste optrede by ’ n liefdadigheidsgeleentheid in 2006 .
Op 8 Januarie 2016 , twee dae voor sy dood , is die ateljeealbum Blackstar uitgereik .
Bowie word ook onthou vir ’ n suksesvolle dog sporadiese rolprentloopbaan .
Sy filmrolle sluit dié in The Man Who Fell to Earth ( 1976 ) , Merry Christmas , Mr. Lawrence ( 1983 ) , Labyrinth ( 1986 ) , The Last Temptation of Christ ( 1988 ) , en The Prestige ( 2006 ) in , asook TV-optredes .
Hy het na raming 140 miljoen plate wêreldwyd verkoop .
Bowie is in die ouderdom van 69 in sy huis in New York Stad oorlede ná ’ n 18 maande lange stryd teen lewerkanker .

Abū Nuwās al-Ḥasan ibn Hānī al-Ḥakamī ( ca 750 - 810 ) , of net Abū Nuwās ( Arabies : ابو نواس‎ ; Persies : ابو نواس‎‎ , Abū Novās ) was 'n Arabiese digter .
Vandag word hy as een van die grootste klassieke Arabiese en Persiese digters beskou .
Volgens die verhale van Duisend-en-een-nag , is hy die metgesel van die Kalief Harun ar-Rashid .
Sy moeder was 'n wewer , haar naam was Golban .
Sy moeder was van Persiese afkoms .
Sy vader het hy nooit van sy afkoms geweet nie .
Volgens verskeie bronne was Abu Nuwas se geboortejaar plusminus tussen die jare 747 en 762 .
Party bronne beweer dat hy in Damaskus gebore is , ander bronne praat oor Bosra of Ahvaz .
Sy volle naam was al-Hasan ibn Hani al-Hakami , 'Abu Nuwas ' was 'n bynaam en beteken letterlik vader van die gekrulde haarlok .
Toe Abu Nuwas nog 'n kind was , verkoop sy moeder hom aan 'n kruidenier uit Basra .
Daarna het die digter Walibah ibn al-Hubab 'n ontdekking gemaak dat Nuwas baie intelligent was .
Verder het Walibah ibn al-Hubab realiseer dat Abu Nuwas 'n talent vir poësie gehad het .
Dus het hy die seuntjie vrygekoop en dan het hy sy mentor in teologie , grammatika en poësie geword .
Later het Khalaf al-Ahmar die seuntjie se mentor geword .
Volgens party verhale het Abu Nuwas ook vir 'n jaar met Bedoeïene gewoon .

Katsushika Hokusai ( Japannees : 葛飾北斎 , luister ( hulp·inligting ) ; ca .
31 Oktober 1760 – 10 Mei 1849 ) was 'n Japannese houtsneekunstenaar wat ukiyo-e , die tradisionele Japanse kuns van houtsnee , beoefen het .
Hokusai het binne alle genres van ukiyo-e gewerk , maar het beroemd geword vir sy landskappe .
Van sy bekendste werke is die `` Ses-en-dertig gesigte van die berg Foedji '' en die `` Hokusai Manga '' .
In die weste word hy veral erken vir sy `` Groot Golf van Kanagawa '' , 'n uitgekerfde houtblok waar 'n paar bootjies tussen reusagtige golwe vaar .
Die grootste golf styg soos 'n monster se klou oor die bootjies uit .
Die golf verbeeld die krag van die natuur en selfs die krag van die roeiers .
Hokusai is op 10 Mei 1849 oorlede .
Hy laat 30 000 werke na .
Sy laaste woorde was blykbaar : `` Nog tien jaar , of selfs vyf , en ek sou 'n groot kunstenaar geword het '' .
Hokusai was 'n bron van inspirasie vir die Japanse kunstenaar Ando Hiroshige , asook vele ander kunstenaars vanoor die hele wêreld .
The Dream of the Fisherman 's Wife , 1814 .
Hokusai-Manga , 1814–1815 .
Pining for Love , ca .
1815 .
Groot Golf van Kanagawa , 1830–1833 .

In moderne Italiaans word hy Beato Angelico genoem .
Fiesole word soms verkeerd geïnterpreteer as deel van sy formele naam , maar dit was bloot die naam van die stad waar hy sy gelofte as Dominikaanse monnik aangeneem het .
Vasari het oor Fra Angelico geskryf dat `` dit onmoontlik is om hierdie heilige vader te veel lof toe te swaai ; hy wat so nederig en beskeie in alles wat hy gedoen en gesê het was ; en wie se skilderye met so 'n uiterste vroomheid geskilder is . ''
Niks omtrent sy ouers is bekend nie .
Hy is as Guido of Guidolino gedoop .
Die vroegste opgetekende dokument rakende Fra Angelico dateer uit 17 Oktober 1417 , toe hy by 'n godsdienstige kerklike orde verbonde aan die Karmeliete-kerk aangesluit het , steeds onder die naam Guido di Pietro .
Hierdie rekord onthul dat hy alreeds 'n skilder was , 'n feit wat later bevestig word deur twee rekords van betaling aan Guido di Pietro in Januarie en Februarie 1418 vir werk wat in die kerk van Santo Stefano del Ponte gedoen is .
Dit was een van die Middeleeuse ordes wat nie van die inkomste wat uit landgoedere gegenereer is geleef het nie , maar van bedelary of donasies .
Fra , 'n verkorting van frater ( Latyn vir `` broeder '' ) , is 'n konvensionele titel vir 'n monnik .
Volgens Vasari het Fra Angelico aanvanklik opleiding ontvang as 'n illustreerder van manuskripte , moontlik saam met sy ouer broer Benedetto da Fiesole , wat ook 'n Dominikaanse monnik en 'n illustreerder was .
Die voormalige Dominikaanse klooster , San Marco in Florence , wat nou 'n staatsmuseum is , bevat verskeie manuskripte wat vermoedelik geheel of gedeeltelik deur hom geïllustreer is .
Hy het ook onder meester Varricho in Milaan opleiding ontvang .
Volgens Vasari was die eerste skilderye van hierdie kunstenaar 'n altaarstuk en 'n geskilderde stuk vir die Kartuisers , oftewel die Orde van Sint Bruno , van Florence ; die werk bestaan egter nie meer nie .
'n Predella van die Fiesole Altaarstuk bly ongeskonde en word bewaar in die Nasionale Galery , Londen .
Dit dien as 'n uitstekende voorbeeld van Fra Angelico se vermoëns .
Dit beeld Christus in heerlikheid uit , omring deur meer as 250 figure , insluitend heiligverklaarde Dominikaanse monnike .
Gedurende hierdie tydperk het hy sommige van sy grootste meesterstukke geskilder , waaronder 'n weergawe van Die Madonna van Nederigheid wat goed bewaar is en aan die Thyssen-Bornemisza Museum behoort , maar tans geleen word aan die Museu Nacional d'Art de Catalunya van Barcelona , asook 'n Aankondiging saam met 'n Madonna van die Granaat , in die Museo del Prado .
Dit was 'n belangrike stap wat hom in die middel van die artistieke aktiwiteite van die streek geplaas het en die beskerming van Cosimo de ' Medici meegebring het , wat een van die rykste en magtigste lede van die stad se owerheid ( of Signoria ) , en stigter van die dinastie wat die Florentynse politiek vir die grootste deel van die Renaissance sou oorheers , was .
Cosimo het 'n plek of sel in die klooster vir homself gereserveer sodat hy hom van wêreldse aangeleenthede kon terugtrek .
Volgens Vasari was dit op Cosimo se aandrang dat Fra Angelico met die taak begin het om die klooster te verfraai en dekoreer ; welke die pragtige fresko van die hoofhuis , die Aankondiging aan die bopunt van die trappe wat na die selle lei , die Maesta ( of kroning van die Madonna ) met heiliges ( sel 9 ) en die vele ander gewyde fresko 's van kleiner formaat , maar van 'n opvallende kwaliteit ( en wat aspekte van die Lewe van Christus uitbeeld en die mure van elke sel versier ) , ingesluit het .
Die resultaat was ongewoon vir die tydperk .
Beelde van die Madonna en Kind , omring deur heiliges , was algemeen ; maar dit het meestal 'n verhewe , hemel-agtige toneel voorgestel , waarin heiliges en engele as goddelike wesens , eerder as mense , rondsweef .
In hierdie geval staan die heiliges egter vierkantig binne die ruimte , en is die figure op 'n natuurlike manier gegroepeer asof hulle in staat is om 'n gesprek te voer oor die gedeelde ervaring om die Maagd in al haar glorie te aanskou .
Skilderye soos hierdie , bekend as Heilige Gesprekke , sou die belangrikste opdragte word wat kunstenaars soos Giovanni Bellini , Perugino en Raphael sou ontvang .
Vasari beweer dat Pous Nicolaas V die posisie van aartsbiskop van Florence op hierdie tydstip aan Fra Angelico aangebied het , maar dat hy dit geweier het en 'n ander broeder vir die pos aanbeveel het .
Die verhaal lyk moontlik , en selfs waarskynlik .
As Vasari se datum egter korrek is , moes die pous , Pous Eugenius IV gewees het , en nie Nicolaas nie , wat eers op 6 Maart 1447 tot pous verkies is .
Verder meer , was die aartsbiskop in 1446-1459 die Dominikaanse Antoninus van Florence ( Antonio Pierozzi ) , wat deur Pous Adrianus VI in 1523 gekanoniseer is .
In 1447 het Fra Angelico hom in Orvieto saam met sy leerling , Benozzo Gozzoli bevind , en was hulle besig om te werk aan die Duomo di Orvieto .
Onder sy ander leerlinge was Zanobi Strozzi .
Gedurende die tyd het hy die fresko 's ontwerp vir die kapel van Nikolaas V. Die tonele uit die lewens van die twee martelare van die vroeë kerk , Sint Stefaans en Sint Lourens , is moontlik geheel of gedeeltelik deur assistente geskilder .
Van 1449 tot 1452 keer Fra Angelico terug na sy ou klooster van Fiesole .
Hy is begrawe in die kerk van Santa Maria sopra Minerva .
Hierdie proses van verandering het honderd jaar tevore begin met die werke van Giotto en verskeie van sy tydgenote , veral Giusto de 'Menabuoi , wat albei hul belangrikste werke in Padua geskep het , alhoewel Giotto in Florence opgelei is deur die groot Gotiese kunstenaar Cimabue , en hy 'n fresko-siklus van Sint Franciskus in die Bardi-kapel in die Santa Croce basiliek geskilder het .
Giotto het baie entoesiastiese aanhangers gehad wat sy freskostyl nageboots het , en waarvan sommige , veral Pietro Lorenzetti groot sukses behaal het .
Omdat die skilderye dikwels 'n gewyde doel gehad het , was die klante geneig om konserwatief te wees , en hoe meer welgesteld die beskermheer was , hoe meer konserwatief was die skildery .
Daar was 'n baie goeie rede hiervoor .
Die skilderye wat geskilder is het 'n idee gegee van die mag en status van die beskermheer .
Hoe meer goue blare dit vertoon het , hoe meer het dit tot die eer van die beskermheer gestrek .
Die ander waardevolle handelsware in die verfkis was lapis lazuli en vermiljoen .
Verf wat van hierdie kleure gemaak is leen dit nie tot tonale behandeling nie .
Die diep blou wat gemaak was van verpoeierde lapis lazuli , en wat 'n diepte en glans aan die kleur verleen het was , net soos die goudblaar , 'n teken van die beskermheer se vermoë om te voorsien .
Om hierdie redes is altaarstukke dikwels meer konserwatief geverf as fresko 's , wat dikwels van bykans lewensgrote figure was en staatgemaak het op 'n verhoogde kwaliteit eerder as uitspattige vertoon , ten einde die nodige effek te gee .
Gentile se altaarstuk van die Aanbidding deur die Wyses uit 1423 in die Uffizi , word beskou as een van die grootste werke van die styl wat bekend staan as Internasionaal-Goties .
Toe dit geskilder is , het 'n ander jong kunstenaar , ook bekend as Masaccio , gewerk aan die fresko 's vir die Brancacci-kapel by die kerk van die Karmeliete .
Masaccio het die implikasies van die kuns van Giotto ten volle begryp .
Min skilders in Florence wat sy stewige , lewensgetroue en emosionele figure gesien het is nie beïnvloed daardeur nie .
Sy vennoot was 'n ouer skilder , Masolino , wat van dieselfde generasie as Fra Angelico was .
Masaccio is op 27 oorlede , en die werk is gevolglik onvoltooid gelaat .
In die altaarstuk van die Kroning van die Maagd , wat geskilder is vir die Florentynse kerk van Santa Maria Novella , kom al die elemente voor wat verwag word van 'n duur altaarstuk uit die 14de eeu ; 'n presies-bewerkte goue agtergrond , baie blou , baie vermiljoen en 'n duidelike vertoning van arseengroen .
Die vakmanskap van die vergulde stralekranse en goue kledingstukke is pragtig en goties van aard .
Wat dit 'n Renaissance-skildery maak , net soos by Gentile da Fabriano se meesterstuk , is die soliditeit , die driedimensionaliteit en naturalisme van die figure en die realistiese manier waarop hul kledingstukke rondom hulle hang of gedrapeer is .
Alhoewel dit wolke is waarop hierdie figure staan en nie die vaste aarde nie , word dit met gewig gedoen .
Fra Angelico , verlos van die beperkinge van welgestelde kliënte en paneelskilderkuns , kon sy diepe eerbied vir God en sy kennis en liefde vir die mensdom vertoon .
Die meditasie-fresko 's in die selle van die klooster beskik oor 'n rustige kwaliteit .
Dit is nederige werke in eenvoudige kleure .
Daar is meer ligpers-pienk as rooi , en die skitterende blou ontbreek byna heeltemal .
In die plek daarvan is dowwe groen , en die swart en wit van Dominikaanse togas .
Daar is niks uitspattig nie , niks om die aandag af te lei van die geestelike ervarings van die nederige mense wat binne die fresko 's uitgebeeld word nie .
Elkeen het die effek om 'n insident uit die lewe van Christus na die kyker te bring .
Dit is soos vensters na 'n parallelle wêreld .
Hierdie fresko 's bly 'n kragtige getuie van die vroomheid van die man wat hulle geskep het .
Soos met die ander fresko 's , het hierdie hooggeplaaste patronaatskap nie die artistieke uitdrukking van die frat verander en beïnvloed na uitdrukkings van rykdom nie .
Daarna het Fra Angelico 'n stewige begrip van lineêre perspektief gedemonstreer , veral in sy aankondigingskilderye , wat soortgelyk is aan die wat Michelozzo en Filippo Brunelleschi by San Marco en die plein voor dit geskep het .
Afgesien van die lineêre verband , mag dit dalk op eerste oogopslag voorkom asof daar min is wat die nederige priester , met sy pragtige en nederige Madonnas en tydlose kruisigingtonele , koppel aan die dinamiese uitdrukkings van Michelangelo se manjifieke skeppings .
Maar albei hierdie kunstenaars het hul belangrikste opdragte ontvang van die rykste en magtigste van alle beskermhere , die Vatikaan .
Toe Michelangelo die opdrag van die Sixtynse Kapel aanvaar het , het hy binne 'n ruimte gewerk wat reeds uitgebrei was deur ander kunstenaars .
Rondom die mure is die Lewe van Christus en die Lewe van Moses uitgebeeld deur 'n reeks kunstenaars , waaronder sy leermeester Ghirlandaio , Raphael se onderwyser Perugino , en Botticelli .
Dit was werke van groot skaal , en het presies die soort uitspattighede bevat wat verwag kon word van 'n Vatikaanse opdrag , met werke wat met mekaar kompeteer wat die ingewikkeldheid van die ontwerpe , die aantal figure , die uitwerking van detail en die gebruik van goue blare betref .
Bo hierdie werke het 'n ry geskilderde Pouse in briljante gewaad en goue tiara 's gestaan .
Nie een van hierdie uitspattighede het 'n plek gehad in die werk wat Michelangelo geskep het nie .
Michelangelo het , toe hy deur Pous Julius II gevra is om die gewaad van die apostels op die gewone manier te versier , geantwoord dat hulle baie arm mans was .
Met gebruikmaking van die eerlike en nederige freskotegniek , duidelike , helder pastelkleure , die noukeurige rangskikking van enkele noemenswaardige figure en die bekwame gebruik van uitdrukking , beweging en gebare , bewys Michelangelo homself as die artistieke afstammeling van Fra Angelico .
Frederick Hartt beskryf Fra Angelico se werk as `` 'n voorspel tot die mistisisme '' van skilders soos Rembrandt , El Greco en Zurbarán .
Die fresko 's is blykbaar bedoel vir nadenke .
Hulle het 'n bleek , rustige skoonheid .
Baie van Fra Angelico se beste en mees gereproduseerde werke tel onder dit .
Daar is , veral in die binneste ry selle , sommige van minder inspirerende kwaliteit en van 'n meer herhalende tema , wat miskien deur assistente voltooi is .
Die frat wat die sel gebruik , kan homself in die toneel plaas .
Nikolynse Kapel Die kapel van pous Nicholas V , in die Vatikaanstad is waarskynlik met hulp van Benozzo Gozzoli en Gentile da Fabriano geskilder .
Die hele oppervlak van die muur en plafon is luuks geskilder .
Daar is baie goue blare vir versiering , en daar word op geniale wyse gebruik gemaak van skitterende blou wat gemaak is van lapis lazuli .
Haar vader het hulle in die sestigerjare vir £ 100 elk gekoop en hulle toe met sy dood aan haar bemaak .
Toevallig blyk dit dat die manuskripte Victoriaanse vervalsings van hoogstaande gehalte was deur Die Spaanse Namaker .
Die skilderye is twee van agt sypanele van 'n groot altaarstuk wat in 1439 vir Fra Angelico se klooster geskilder is in San Marco , wat later deur die leër van Napoleon verdeel is .
Terwyl die sentrale deel nog by die klooster is , is die ander ses klein panele in Duitse en Amerikaanse museums .
Hierdie twee panele is vermoedelik vir ewig verlore .
Die Italiaanse regering het gehoop om dit aan te koop , maar hulle dit is op 20 April 2007 tydens 'n veiling deur 'n private versamelaar vir £ 1,7 miljoen gekoop .

Masaccio was volgens Vasari as gevolg van sy vaardigheid wat betref die namaak van natuurtonele en die herskepping van lewensgetroue figure en bewegings , sowel as die vermoë om 'n oortuigende atmosfeer van drie-dimensionaliteit te skep , die beste skilder van sy generasie gewees .
Die tegniek was selde voor hom van gebruik gemaak .
Die naam kon dalk geskep gewees het ten einde hom van sy hoof teenstander of opponent ; wat ook Maso genoem is , en weldra bekend sou staan as Masolino ( `` klein/delikate Tom '' ) ; te onderskei .
Ten spyte van sy kort loopbaan het hy 'n diepgaande invloed op ander kunstenaars uitgeoefen .
Hy word beskou as die kunstenaar wat die vroeë Italiaanse Renaissance in die skilderkuns begin het met sy werk in die middel - en laat-1420 's .
Hy was een van die eerste kunstenaars om lineêre perspektief in sy skilderkuns te gebruik , met die gebruikmaking van sulke tegnieke soos verdwijnpunt wat sodoende vir die eerste keer in kuns gebruik is .
Hy het wegbeweeg van die Internasionaal Gotiese styl en die uitvoerige ornamentasie van kunstenaars soos Gentile da Fabriano , na 'n meer naturalistiese styl wat gebruik gemaak het van perspektief en chiaroscuro vir groter realisme .
Masaccio het op die jeugdige ouderdom van ses-en-twintig jaar beswyk .
Min is bekend oor die presiese omstandighede van sy dood .
Sy familienaam , Cassai , is afkomstig van die bedryf van sy oupa aan vaderskant , Simone , en grootoom Lorenzo , wat kabinetmakers en timmermanne was ( casse , derhalwe cassai ) .
Masaccio se vader het in 1406 gesterf toe hy slegs nog maar vyf jaar oud was ; later dieselfde jaar was sy broer Giovanni ( 1406–1486 ) , vernoem na sy vader , gebore .
Hy sou ook 'n skilder word , met die noemnaam lo Scheggia wat `` die splinter '' beteken het .
( 1393–1457 ) .
Masaccio sou in all waarskynlikheid na Florence moes trek om opleiding te ontvang , maar hy was nie gedokumenteer in die stad totdat hy aangesluit het by die skildersgilde ( die Arte de ' Medici e Speziali ) as 'n onafhanklike meester op 7 Januarie 1422 nie , toe hy geteken het as `` Masus S. Johannis Simonis pictor populi S. Nicholae de Florentia . ''
Die San Giovenale altaarstuk was in 1961 in die kerk van San Giovenale by Cascia di Reggello , naby Masaccio se tuisdorp , ontdek .
Dit beeld die Maagd en Kind met engele in die sentrale paneel ; die heiliges Bartolomeus en Blaise op die linkerpaneel ; en die heiliges Juvenal ( d.i .
San Giovenale ) en Abbe Antonie op die regterpaneel , uit .
Die skildery het die meeste van sy oorspronklike raamwerk verloor en die oppervlak daarvan is erg beskadig .
Die werk word alom waardeer as 'n hernuwing van Giotto se benadering , eerder as 'n voortsetting van kontemporêre modes van die dag .
Die tweede werk was miskien Masaccio se eerste samewerking met die ouer en alreeds-beroemde kunstenaar , Masolino da Panicale ( 1383/4–c .
1436 ) gewees .
Die omstandighede van die twee kunstenaars se samewerking is egter onbekend ; aangesien Masolini heelwat ouer was wil dit voorkom asof hy Masaccio onder sy tutorskap geneem het .
Die verdeling van arbeid in die Maagd en Kind met die heilige Anna is egter van so 'n aard dat dit moeilik is om te sien hoe die ouer kunstenaar die beherende figuur in die werk kon wees .
Masolini se figure is delikaat , grasievol en ietwat plat , terwyl Masaccio se figure solied en stewig is .
Volgens Vasari het Masaccio in 1423 op hulle aandrang na Rome gereis saam met Masolino : van daardie oomblik af was hy bevry gewees van alle Gotiese en Bisantynse kunsinvloede , soos gesien kan word in sy altaarstuk vir die Karmeliete-kerk in Pisa .
Die spore van antieke Romeinse en Griekse kuns wat teenwoordig is in sommige van Masaccio se werke het hul oorsprong vermoedelik te danke aan hierdie reis : hulle moes ook teenwoordig gewees het in 'n verlore Sagra ( vandag bekend as gevolg van tekeninge en sketse , insluitende een deur Michelangelo ) , te wete 'n fresko wat aangevra is vir die inwyding van die kerk van Santa Maria del Carmine in Florence ( 19 April 1422 ) .
Dit was vernietig toe die kerk se klooster herbou was aan die einde van die 16de eeu .
Terwyl die twee kunstenaars waarskynlik gelyktydig gewerk het , het hulle slegs omstreeks 1425 met skilderwerk begin .
Die kapel was om onbekende redes onvoltooid gelaat .
Dit was in die 1480 's deur Filippino Lippi voltooi .
Die ikonografie van die fresco-versiering is ietwat ongewoon ; terwyl die meerderheid van die fresco 's die lewe van die heilige Petrus verteenwoordig , beeld twee tonele , aan weerskante van die drumpel van die kapelruimte geleë , die versoeking en verdrywing van Adam en Eva uit .
In die geheel stel die fresko 's 'n relaas van die lewe van die heilige Petrus voor asof dit die verhaal van verlossing is .
Die figure is ontsaglik groot , swaar en solied ; emosies word uitgedruk deur gesigte en gebare ; en daar is 'n sterk indruk van naturalisme wat deur die skilderye geskep word .
Anders as Giotto , gebruik Masaccio egter lineêre en atmosferiese perspektief , rigtinggewende lig en chiaroscuro , wat die voorstelling van vorm deur lig en kleur sonder buitelyne is .
As gevolg daarvan is sy fresko 's selfs meer oortuigend-lewensgetrou as dié van sy trecento-voorganger .
Adam bedek sy hele gesig om sy skaamte rugbaar te maak , terwyl die skaamte vereis dat Eva sekere dele van haar liggaam bedek .
Die fresko het 'n groot invloed op Michelangelo en sy werk gehad .
'n Ander groot werk is Die Eerbetoon-geld waarin Jesus en die apostels as neo-klassieke argetipes uitgebeeld word .
Wetenskaplikes het al dikwels opgemerk dat die skaduwees van die figure deur die venster van die kapel wegval , asof die figure daardeur verlig is ; dit is nog verdere bewyse van sy versiendheid , en is ook 'n huldiging van Masaccio se innoverende genialiteit .
In die Opstanding van die Seun van Theophilus het hy 'n sypaadjie in perspektief ; omraam deur groot geboue om 'n driedimensionele ruimte te verkry waarin die figure in verhouding staan tot hul omgewing ; geskilder .
In die opsig was hy 'n pionier in die toepassing van die nuutgevonde perspektief-reëls .
Op September 1425 het Masolino egter die werk opgesê en na Hongarye vertrek .
Dit is nie bekend of dit weens geldkwessies met Felice of 'n artistieke geskil met Masaccio was nie .
Daar word ook aanvaar dat Masolino hierdie reis van die begin af beplan het , en dat hy 'n medewerker nodig gehad het wat kon voortgaan met die werk na sy vertrek .
Masaccio het egter die fresko 's in 1426 onvoltooid gelaat ten einde sy aandag te kan toespits op ander opdragte , waarskynlik van dieselfde beskermheer afkomstig .
Daar is egter ook al voorgestel dat die onbenydenswaardige finansiële posisie van Felice Brancacci onvoldoende was om vir verdere werk te betaal , en dus het die skilder elders werk gesoek .
Masaccio het in 1427 teruggekeer om weer in die Carmine aan die Opstanding van die Seun van Theophilus te werk , maar dit blykbaar ook onvoltooid gelaat , hoewel daar ook beweer is dat die skildery later in die 15de eeu eeu erg beskadig is omdat dit portrette van die Brancacci-familie ; wat destyds as vyande van die Medicifamilie uitgesonder is , bevat het .
Sommige van die tonele deur Masaccio en Masolino is in 1771 tydens 'n brand vernietig ; ons dra slegs kennis van hulle danksy die biografie van Vasari .
Die oorblywende dele is grootliks deur rook en roet beskadig .
In die twintigste eeu het die verwydering van marmerblaaie wat twee dele van die skilderye bedek het die oorspronklike voorkoms van die werk onthul .
Dit was bedoel vir San Giusto se kapel in die kerk van Santa Maria del Carmine in Pisa .
Die werk was in die 18de eeu afgebreek en versprei , en slegs elf van die ongeveer twintig oorspronklike panele is in verskillende versamelings van regoor die wêreld herontdek .
Alhoewel dit erg beskadig is , bevat die werk 'n beeldhoukundige en menslike Madonna , sowel as 'n oortuigende perspektief-uitbeelding van haar troon .
Masaccio het waarskynlik slegs in Pisa daaraan gewerk , en heen en weer geskuif na Florence waar hy nog aan die Brancacci-kapel gewerk het .
In hierdie jare het Donatello ook in Pisa gewerk aan 'n monument vir kardinaal Rinaldo Brancacci wat na Napels gestuur moes word .
Daar word bespiegel dat Masaccio se eerste proefsteke in plastisiteit en perspektief gebaseer was op Donatello se beeldhouwerk , voordat hy Brunelleschi se meer wetenskaplike benadering tot perspektief kon bestudeer .
Daar bestaan geen kontemporêre dokumente wat die beskermheer van die fresko identifiseer nie , maar onlangs is verwysings na die eienaarskap van 'n graftombe teen die voet van die fresko in die rekords van die Berti-familie van die Santa Maria Novella-kwartier van Florence gevind ; hierdie werkersklas-familie het groot toegewydheid aan die Heilige Drie-eenheid getoon , en kon dalk Masaccio se skildery aangevra het .
Die skets of tekening was bedek met vars pleister vir die skep van die fresko .
Ten einde die akkurate oordrag van die perspektieflyne vanaf die skets na die pleister te verseker , het Masaccio 'n spyker by die verdwynpunt onder die basis van die kruis ingevoeg en lyne daaraan vasgeheg , wat hy ingedruk het ( of ingekerf het ) in die pleister .
Die merke van die voorbereidingswerk is steeds sigbaar .
Die heilige figure en die skenkers word verteenwoordig bo 'n beeld van 'n geraamte wat op 'n sarkofaag rus .
'n Inskripsie wat skynbaar in die muur bo die geraamte ingekerf is lees : `` Io fui gia quel che voi siete e quel ch'io sono voi anco sarete '' ( Ek was eens wat jy nou is en wat ek is , sal jy nog wees ) .
Hierdie geraamte is duidelik 'n verwysing na Adam , wie se sonde die dood na die mens gebring het , en 'n herinnering aan kykers is dat hul tyd op aarde van verbygaande of verganklike aard is .
Die fresko sinspeel daarop dat dit slegs deur geloof in die Drie-eenheid is dat 'n mens die dood kan oorkom .
Dit is nooit bevestig dat Masaccio inderdaad meegewerk het op die stuk nie , alhoewel dit moontlik is dat hy bygedra het tot Masolini se triptiek vir die altaar van die Santa Maria Maggiore met sy paneel wat die heilige Hieronymus en heilige Johannes die Doper uitbeeld , welke nou in die Nasionale Galery in Londen gehuisves word .
Masaccio het aan die einde van 1428 beswyk .
Volgens legende was hy deur 'n jaloerse mededinger vergiftig .
Baie is van mening dat hy die vroeë Italiaanse Renaissance in skilderkuns begin het .
Volgens Vasari het byna al die `` mees gevierde '' Florentynse `` beeldhouers en skilders '' sy fresko 's uitvoerig gestudeer ten einde die `` voorskrifte en reëls van die skilderkuns te leer en te begryp '' .
Hy het die rigting van die Italiaanse skilderkuns getransformeer deur dit weg te beweeg van die idealisering van Gotiese kuns , en dit vir die eerste keer voorgestel as iets wat deel is van 'n meer diepliggende , natuurlike en humanistiese wêreld .
Masaccio het bygevolg 'n groot aantal kunstenaars beïnvloed ; beide voor en na sy afsterwe .
Sy invloed is veral merkbaar in die werke van mindere Florentynse meesters soos Andrea di Giusto , Giovanni dal Ponte , en andere , wat gepoog het om sy gloeiende , lewensgetroue vorme na te maak .

