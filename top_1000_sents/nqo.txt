ߖߌ߬ߐߖ ߥߊߛ߭ߌ߲ߕߐ߲߬ ( ߞߏ߲ߞߏߜߍ ߂߂ ߁߇߃߂ - ߞߏߟߌ߲ߞߏߟߌ߲ ߁߄ ߁߇߉߉ ) ߕߘߍ߬ ߦߴߊߡߋߙߌߞߌ߬ ߓߘߍ߬ߓߘߍ߬ߟߌ߬ ߞߎ߲ߕߌ߮ ߘߏ߫ ߟߋ߬ ߘߌ߫߸ ߣߊ߲߬ߕߌ߰ ߞߟߍߕߌ߮ ߟߋ߬ ߘߌ߫߸ ߞߊ߬ߝߏ ߡߐ߰ߓߊ ߟߋ߬ ߘߌ߫߸ ߊ߬ ߣߴߊߡߋߙߌߞߌ߬ ߜߘߌߛߌ߮ ߝߊ߬ ߟߋ߬ ߘߌ߫߸ ߊ߬ ߣߴߊߡߋߙߌߞߌ߬ ߞߊ߬ߝߏ߫ ߘߍ߬ߣߍ߲ ߞߊ߲ߕߌ߯ ߝߟߐߝߟߐ ߟߋ߬ ߦߴߊ߬ ߘߌ߫ ߁߇߈߉ ߣߌ߫ ߁߇߉߇ ߕߍ߫ .
ߞߘߐ߬ߡߊ߲߬߸ ߊ߬ߟߋ ߟߋ߬ ߞߊ߬ ߝߓߊ߬ߘߋ߲߬ ߝߊ߲ߞߊ ߟߎ߬ ߢߍߡߌ߬ߘߊ߬ ߞߊ߬ ߥߊ߫ ߛߎߘߊ߲ߠߌ߲ ߡߊ߬ ߖߡߊ߬ߣߊ ߟߊ߫ ߘߍ߲ߖߘߍߟߦߊ߫ ߞߟߍ ߘߐ߫ .
ߊ߬ ߞߊ߬ ߛߌ߰ߞߊ߲ ߓߍ߲߬ߡߊ߬ߞߊ߲ ߞߎ߲߬ߠߊ߬ߛߌ߰ ߁߇߈߇ ߟߊ߫߸ ߡߍ߲ ߞߊ߬ ߊߡߋߙߌߞߌ߬ ߞߊ߬ߝߏ߫ ߘߍ߬ߣߍ߲ ߞߎ߲߬ߠߊ߬ߛߌ߮ ߘߊߘߐߓߍ߲߬߸ ߊ߬ ߣߌ߫ ߞߙߎߝߊ ߞߎ߲߬ߠߊ߬ߛߌ߮ .
ߖߌ߬ߐߖ ߥߊߛ߭ߌ߲ߕߐ߲߬ ߕߘߍ߬ ߦߋ߫ ߞߟߌ߫ ߟߊ߫ ߟߋ߬ ߞߏ߫ ߡߊ߲߬ߕߏ߲ ߝߊ߬߸ ߞߊ߬ ߓߍ߲߬ ߊ߬ ߟߊ߫ ߞߎ߲߬ߕߌ߰ߦߊ ߟߐ߬ߘߎ߮ ߝߊ ߡߊ߬ ߡߊ߲߬ߕߏ߲߬ ߞߎߘߊ ߛߏ߯ߙߏߟߌ ߛߊ߲߭ ߠߊ߫ .
ߥߊߛ߭ߌ߲ߕߐ߲߬ ߞߵߊ߬ ߟߊ߫ ߣߊ߲߬ߕߌ߰ߦߊ ߟߊ߬ߞߊ߬ߙߊ߲߬ߠߌ߲ ߠߊߞߊ߬ߝߏ߬ߣߍ߲ ߣߴߊ߬ ߟߊ߫ ߡߊ߬ߡߙߊ߬ߟߌ ߞߍ߫ ߝ߭ߌߙߑߗ߭ߣߌ߫ ߞߟߍ߬ߓߏߟߏ߲ ߠߋ߫ ߘߐ߫ ߝߊ߬ߙߊ߲߬ߛߌ߬ ߞߟߍ ߣߌ߫ ߌ߲ߘߌߞߊ߫ ߞߟߍ ߕߎ߬ߡߊ ߟߎ߬ ߟߊ߫.ߊ߬ ߛߎߘߊ߲߫ ߘߴߏ߬ ߞߐ߫ ߝ߭ߌߙߑߗ߭ߣߌ߫ ( ߝ߭ߌߙߑߖߌߣߌ߬ߦߊ߫ ) ߢߋߙߌ߲ߡߦߊ ߓߏ߲ ߞߎ߲߬ߠߊ߬߸ ߞߊ߬ ߕߐ߯ߦߊ߫ ߏ߬ ߞߐ߫ ߞߊ߬ ߞߍ߫ ߜߙߋ ߞߎ߲߬ߜߙߊ ߗߋߘߋ߲ ߘߌ߫߸ ߊ߬ ߕߐ߯ߦߊ߫ ߘߊ߫ ߦߋ߲߬ ߠߋ ߞߵߊ߬ ߞߍ߫ ߜߙߋ ߡߙߊ߬ߓߊ߰ ߞߟߍߕߌ߮ ߘߌ߫ .
ߊ߬ ߞߊ߬ ߊߡߋߙߌߞߌ߬ ߝߊ߲߬ߞߊ ߡߙߊ߬߸ ߡߍ߲ ߕߘߍ߬ ߦߋ߫ ߝߊ߬ߙߊ߲߬ߛߌ߫ ߢߌ߲߭ ߘߌ߫߸ ߏ߬ ߝߊߙߊ߲ߝߊ߯ߛߌ ߣߴߊ߬ ߢߊߝߐߟߌ ߕߘߍ߬ ߦߋ߫ ߓߙߌߕߊ߲ߓߊ߫ ߓߟߏ߫ ߦߐߙߞߑߕߐ߲ߥ߸ ߊ߬ ߓߙߐߕߐ߫ ߘߊ߫ ߟߐ߲߬ߞߋ߬ߟߊ ߏ߬ ߘߐ߫ ߁߇߈߃ ߟߊ߫߸ ߝߊ߬ߙߊ߲߬ߛߌ߫ ߓߍ߲߬ߘߐ ߞߟߊ߬ߣߐ߰ߦߊ ߞߐ߫ .
ߗ߭ߋߐߙߑߗ߭ ߥߊߛ߭ߌ߲ߕߐ߲߬ ߞߊ߬ ߟߐ߬ߘߎ߮ ߣߝߊ߬ߡߊ ߟߋ߬ ߟߊߓߊ߯ߙߊ߫ ߊߡߋߙߌߞߌ߬ ߛߌ߰ߞߊ߲ ߠߊߘߊ߲ ߣߴߊ߬ ߟߊߘߏ߲߭ ߘߐ߫߸ ߊ߬ ߣߊ߬ ߘߊ߫ ߛߎߘߊ߲߫ ߏ߬ ߞߐ߫ ߞߊ߬ ߞߍ߫ ߞߊ߲ߕߌ߮ ߘߌ߫ ߛߎߥߊ߲ߘߟߌ ߟߎ߬ ߘߐ߫ ߢߣߊߕߊߟߌ߫ ߝߟߐ߫ ߝߌ߬ߟߊ߫ ߛߋ߲߬ߝߍ߬ .
ߊ߬ ߞߊ߬ ߞߎ߲߬ߠߊ߬ߛߌ߮ ߘߝߊߣߍ߲߫ ߝߊ߲߬ߞߊ߬ߡߊ ߟߎ߬ ߛߏ߯ߙߏ߫ ߊ߬ ߣߌ߫ ߣߊ߲߬ߝߟߏ߬ߦߊ߬ߣߍ߲߬ ߞߏߟߌߞߏߟߌ ߟߎ߬߸ ߊ߬ ߕߏ߫ ߘߊ߫ ߓߏߟߏ߲߫ ߞߋߟߋ߲߫ ߡߌߘߊߓߊߟߌߦߊ ߘߐ߫ ߛߓߍߘߊ ߛߌ߲߬ߝߏ߲߬ ߕߐߡߊߛ ߖߋߝߊߛߐ߲߬ ߣߌ߫ ߊߟߋߞߑߛߊ߲ߘߍߙ ߤߊߡߌߟߑߕߐ߲߬ ߠߎ߫ ߟߊ߫ ߥߘߊߦߊ߫ ߢߐ߲߯ߞߏߢߐ߲߯ߦߊ ߕߎ߬ߡߊ .
ߝߊ߬ߙߊ߲߬ߛߌ߫ ߟߊ߫ ߡߎߙߎ߲ߕߌ ߕߎ߬ߡߊ ߟߊ߫߸ ߊ߬ ߞߊ߬ ߕߍߕߋߟߋ߲ߦߊ ߓߘߍ߬ߓߘߍ߬ߟߌ ߟߋ߬ ߟߊߥߊ߲߬ߞߊ߬߸ ߞߊ߬ ߛߐ߰ ߓߌ߲߬ߓߊߥߏ ߟߊ߫ ߡߊ߬ ߖߋߦ ߓߍ߲߬ߓߍ߲ ߞߊ߲߬ .
ߊ߬ ߞߊ߬ ߞߊ߲ߕߌ߯ߦߊ ߘߎ߲ߡߊߟߌ ߘߐߓߍ߲߬ ߞߊ߲ߕߌ߮ ߟߎ߬ ߦߋ߫߸ ߊ߬ ߣߌ߫ ߞߊ߬ߝߏ߫ ߘߍ߬ߣߍ߲ ߞߊ߲ߕߌ߯ߦߊ ߡߐ߬ߟߐ߲߸ ߊ߬ ߣߴߊ߬ ߟߊ߫ ߘߐ߬ߛߊߙߌ ߡߊߞߓߊߣߍ߲ ߡߍ߲ ߦߋ߫ ߖߊ߬ߕߋ߬ ߟߊ߫ ߟߊ߬ߥߊ߲߬ߞߊ߬ߟߌ߬ ߞߘߐߕߊ߬ߣߍ߲ ߘߌ߫ ߞߊ߲ߓߍ߲ߞߊ߲ߞߋߦߊ ߘߐ߫ .
ߖߐ߲߭ ߠߎ߬ ߕߘߍ߬ ߦߋ߫ ߥߊߛ߭ߌ߲ߕߐ߲߬ ߓߟߏ߫ ߓߊ߯ߙߊ ߣߌ߫ ߖߎ߬ߟߊ߬ߦߊ ߞߊ߲ߡߊ߬߸ ߊ߬ ߕߘߍ߬ ߦߋ߫ ߞߎ߲߬ߜߙߊ ߟߊ߫ ߖߊ߬ߕߋ߬ߘߐ߬ߛߌ߮ ߕߊ߬ߣߍ߲ ߞߐߞߘߐ߫ ߘߍ߬ߡߍ߲߬ ߠߊ߫߸ ߞߏ߫ ߞߊ߬ ߖߐ߲߭ ߠߎ߬ ߟߊߞߊ߲ߘߊ߫ ߞߵߏ߬ ߞߍ߫ ߝߊ߬ߛߏ߬ߟߊ߬ߞߊ ߞߋ߬ߟߋ߲߬ߧߊ ߟߊߞߊ߲ߘߊߟߊ߲ ߘߌ߫ .
ߊ߬ ߢߊߞߍ߫ ߘߊ߫ ߖߐ߲߬ߞߏ ߞߎ߬ߙߎ߲߬ߘߎ߬ߦߊ߬ߟߌ ߟߊ߫߸ ߏ߬ ߞߍ ߊ߬ ߞߵߊ߬ ߟߊ߫ ߖߐ߲߭ ߠߎ߬ ߟߊߓߌ߬ߟߊ߬ ߛߙߊ߲߬ߞߊ߲߬ߣߊ ߘߏ߫ ߘߐ߫ ߁߇߉߉ ߟߊ߫ .
ߊ߬߫ ߞߘߊߡߊ߫ ߘߊ߫ ߊߡߋߙߌߞߌ߬ ߌ߲ߘߌߞߊ ߟߎ߬ ߟߐ߬ ߟߊ߫ ߕߟߋ߬ߖߌ߰ߞߊ ߟߎ߬ ߟߊ߫ ߟߐ߲ߣߌ߲ߦߊ ߟߎ߬ ߕߊ߬ ߟߊ߫߸ ߞߏ߬ߣߵߊ߬ ߞߵߏ߬ ߟߊߜߏߦߊߢߍ߫ ߦߌ߬ߘߊ߬ ߞߊ߲ ߞߍ߫ ߞߏ߫ ߖߎ߯ߦߊ ߡߍ߲ ߟߐ߬ ߘߴߊ߬ߟߎ߬ ߡߊ߬ ߞߍ߬ߟߍ ߕߎ߬ߡߊ ߟߊ߫ ߘߏ߲߬ .
ߊ߬ ߕߘߍ߬ ߦߋ߫ ߓߊ߬ߕߏ߬ߓߏ߲ ߊ߲ߜ߭ߑߟߌߞߊ߲ߣ ߛߌ߲߬ߝߏ߲ ߘߏ߫ ߟߋ߬ ߘߌ߫ ߊ߬ ߣߌ߫ ߖߘߍ߬ߢߍ߬ ߓߐ߰ߟߐ߬ߟߊ߸ ߊ߬ ߣߴߊ߬ ߦߋ߫ ߞߟߌ߫ ߟߊ߫ ߣߊߡߎ߲ ߘߐ߫ ߞߊ߲ߠߊߓߌߟߊߟߌ ߘߝߊߣߍ߲ ߟߴߊ߬ ߟߊ߫ ߞߟߍ߬ߕߌ߰ߦߊ ߣߴߊ߬ ߟߊ߫ ߞߊ߲ߕߌ߯ߦߊ ߕߎ߬ߡߊ ߟߊ߫ .
ߊ߬ ߟߊ߫ ߛߊ߬ߦߊ ߝߍ߬߸ ߊ߬ ߖߊ߬ߕߋ߬ ߘߊ߫ ߝߟߐ ߟߋ߬ ߘߌ߫ ߞߍ߬ߟߍ ߘߐ߫߸ ߝߟߐ ߘߌ߫ ߖߐ߮ ߘߐ߫߸ ߊ߬ ߣߌ߫ ߝߟߐ ߘߌ߫ ߖߛߎ߬ߞߎ߲߬ߢߎ߬ߡߊ߬ߦߊ ߘߐ߫ ߊ߬ ߝߊ߬ߛߏ߬ߘߋ߲߬ߢߐ߲߮ ߠߎ߬ ߦߋ߫ .
ߊ߬ ߛߣߐ߬ߡߍ߬ߘߐ߬ߦߊ ߦߋ߫ ߞߍ߫ ߟߴߊ߬ ߝߙߎߕߎ ߟߎ߬ ߡߊ߬߸ ߞߎ߬ߛߊ߲߬ߧߊ߬ ߓߊ߯ߙߊ ߟߎ߬ ߡߊ߬߸ ߊ߬ ߣߌ߫ ߘߎ߰ߡߊ߬ߛߓߍ ߘߌ߲߬ߞߌߙߊ ߟߎ߬ ߡߊ߬߸ ߊ߬ ߟߊ߫ ߓߊ߬ߘߌ߬ߕߊ ( ߕߍ߲ߓߙ ) ߡߊ߬߸ ߊ߬ ߣߴߊ߬ ߟߊ߫ ߝߊ߬ߘߊ߲߬ߞߊ ߡߊ߬ .
ߕߌߙߌ߲ߠߌ߲ߠߊ ߟߎ߬ ߛߌߦߊߡߊ߲߫ ߣߌ߫ ߘߐ߬ߛߏ߰ߙߋ߬ߟߌ߬ ߛߌߦߊߡߊ߲߫ ߠߎ߫ ߓߘߴߊ߬ ߛߙߊߛߌ߰ ߊߡߋߙߌߞߌ߬ ߞߊ߲ߕߌ߯ ߓߟߋߓߟߋ ߟߎ߬ ߘߏ߫ ߘߌ߫ .
ߥߊߛ߭ߌ߲ߕߐ߲߬ ߓߋ߲ߓߊ߫ ߖߐ߲߭ߣ ߥߊߛ߭ߌ߲ߕߐ߲߬ ߝߎ߲ߘߌ߫ ߘߊ߫ ߁߆߅߆ ߟߋ߬ ߟߊ߫ ߞߊ߬ ߓߐ߫ ߛߎߟߜ߭ߑߙߊߝ߭߸ ߞߊ߬ ߓߐ߫ ߊ߲߬ߜ߳ߌ߬ߟߋ߬ߘߎ߯߸ ߞߊ߬ ߥߊ߫ ߓߙߌߕߊ߲ߓߊ߫ ߥߙߎߣߍ ߝ߭ߌߙߑߗ߭ߣߌ߫ ( ߝ߭ߌߙߑߖߌߣߌ߬ߦߊ߫ ) ߸ ߊ߬ ߞߊ߬ ߓߋ߬ߝߘߍ߬ ߂߀߀߀ ( ߊߞߑߙߍ߫ ߅߀߀߀ ) ߛߐ߬ߘߐ߲߬ ߦߋ߲߬ ߠߋ߸ ߟߌߕߏ ߤߐ߲ߕߌ߲ ߞߑߙߌߞ ߡߍ߲ ߦߋ߫ ߔߕߏߡߊߞ ߓߊ ߝߍ߬߸ ߏ߬ ߦߴߊ߬ ߘߐ߫ .
ߖߌ߬ߐߖ ߥߊߛ߭ߌ߲ߕߐ߲߬ ߛߐ߬ߘߐ߲߬ ߘߊ߫ ߞߏ߲ߞߏߜߍ ߂߂ ߁߇߃߂ ߟߊ߫߸ ߔߊߔߌߛ ߞߑߙߌߞ ߟߋ߬߸ ߥߍߛߕߑߡߏߦߑߟߊ߲ߘ ߕߌ߲߬ߞߎߘߎ߲ ߘߐ߫߸ ߊ߬ ߕߘߍ߬ ߦߋ߫ ߘߋ߲ߞߍ߫ ߝߟߐ ߟߋ߬ ߘߌ߫ ߏߜ߭ߎߛߑߕߌ߲߫ ߣߌ߫ ߓߊߟ ߥߊߛ߭ߌ߲ߕߐ߲߬ ߠߎ߫ ߘߋ߲߫ ߥߐ߯ߙߐ ߟߎ߬ ߘߐ߫ .
ߞߊ߬ ߓߍ߲߬ ߊ߲߬ߜ߭ߌߟߋ ߟߊ߫ ߝߘߏ߬ߓߊ߬ ߞߎߙߎ߲ߘߎ ߡߊ߬߸ ߥߊߛ߭ߌ߲ߕߐ߲߬ ߕߘߍ߬ ߦߋ߫ ߡߊ߲߬ߛߊ ߟߊ߫ ߝߐߡߊ߫ ( ߛߎߗ߭ߍ߫ ) ߛߎ߲ߞߎ߲ߡߊ ߟߋ߬ ߘߌ߫߸ ߊ߬ ߣߌ߫ ߡߐ߱ ߕߐ߱ ߕߐ߬ ߜߘߍ ߡߍ߲ ߠߎ߬ ߛߐ߬ߘߐ߲߬ ߘߊ߫ ߊ߲߬ߜ߭ߌ߬ߟߋ߬ ߥߙߎߣߍ ߘߐ߫ .
ߊ߬ ߝߊ߬ ߕߘߍ߬ ߦߋ߫ ߖߐ߮ ߞߕߌߞߊ߲ߘߊ ߣߌ߫ ߓߘߍ߬ߓߘߍ߬ߟߌ ߛߌ߲ߞߐ߲߫ ߠߋ߬ ߘߌ߫߸ ߘߋ߲߫ ߜߘߍ߫ ߛߊ߬ߓߊ߫ ߕߘߍ߬ ߦߋ߫ ߡߍ߲ ߓߟߏ߫ ߊ߬ ߟߊ߫ ߝߘߎ߫ ߝߟߐߡߊ ߘߐ߫ ߖߋߣߌ ߓߎߕߑߟߊ߬ ߝߍ߬ .
ߘߋ߲ߓߦߊ ߟߎ߬ ߦߟߍ߬ߡߊ߲߬ ߘߊ߫ ߟߌߕߏ ߞߐ߲ߕߌ߲ ߞߑߙߍߞ ߁߇߃߅ ߟߊ߫߸ ߏ߬ ߞߐ߫ ߝߋߙߌ߫ ߝߊ߯ߡ߸ ߝߑߙߋߘߋߙߌߞߛߑߓߐߜ߭ ߘߊߝߍ߬ ߝ߭ߌߙߑߗ߭ߣߌ߫߸ ߁߇߃߈ ߠߊ߫ .
ߏߜ߭ߎߛߑߕߌ߲߫ ߛߊ߬ ߣߍ߲ ߁߇߄߃ ߟߊ߫߸ ߥߊߛ߭ߌ߲ߕߐ߲߬ ߞߊ߬ ߝߋߙߌ ߝߊ߯ߡ ߣߌ߫ ߖߐ߲߬ ߁߀ ߛߐ߬ߘߐ߲߬ ߗߍ ߘߐ߫ : ߊ߬ ߣߊߓߏ߲߬ߓߊ߬ ߘߋ߲ߞߍ߫ ߝߟߐ ߟߐߥߑߙߍ߲ߛ ߞߊ߬ ߟߌߕߏ߫ ߞߐ߲ߕߌ߲ ߞߑߙߍߞ ߛߐ߬ߘߐ߲߬ ߗߍ ߘߐ߫߸ ߞߊ߬ ߓߊ߲߫ ߞߵߊ߬ ߕߐ߮ ߦߟߍ߬ߡߊ߲߬ ߞߏ߫ ߝߍߙߑߡߐ߲߫ ߞߎ߬ߙߎ ( ߞߎ߬ߟߎ ) .
ߥߊߛ߭ߌ߲ߕߐ߲߬ ߤߊ߬ߙߌ߬ߖߍ߬ ߡߊ߬ ߞߍ߫ ߞߊ߬ߙߊ߲ ߞߟߊ߬ߟߊ߬ߡߊ߬ ߘߐ߫ ߦߴߊ߬ ߞߘߐ߬ߞߍ߬߸ ߏ߬ ߡߍ߲ ߞߊ߬ ߞߊ߬ߙߊ߲ ߞߍ߫ ߊߔߑߟߋߓߌ߫ ߞߊ߲ߜߍ ߞߊ߬ߙߊ߲߬ߕߊ ߟߊ߫ ߊ߲߬ߜ߳ߌ߬ߟߋ߬ߘߎ߯߸ ߞߏ߬ߣߵߊ߬ ߞߊ߬ ߘߡߊ߬ߟߐ߲ ( ߖߊ߬ߕߋ߬ߓߐ ) ߡߊߞߊ߬ߙߊ߲߬߸ ߊ߬ ߣߌ߫ ߣߐ߲߬ߞߐ߲߬ߛߓߊ߬ߘߐ߬ߦߊ ߣߌ߫ ߘߐ߬ߛߎ߬ߡߊ߲߬ߠߌ߲ .
ߊ߬ ߕߘߍ߬ ߦߋ߫ ߛߊߥߎߙߊ ߣߌ߫ ߔߊ߬ߔߘߊ߬ ߕߊ ߟߎ߬ ߞߍ߫ ߟߊ߫ .
ߊ߬ ߟߊ߫ ߞߌ߬ߣߊ߬ߦߊ ߘߊߡߌ߬ߣߊ߬ ߕߎߡߊ ߟߊ߫߸ ߊ߬ ߛߓߍߟߌߣߐ ߕߘߍ߬ ߦߋ߫ ߟߊ߬ߞߙߐ߬ߛߌ߬ߕߊ ߖߍ߬ߘߍߖߍ߬ߘߍ ߟߋ߬ ߘߌ߫߸ ߊ߬ ߣߌ߫ ߛߓߍߟߌ߫ ߡߊߕߍ߰ߣߍ߲ .
ߞߏ߬ߣߌ߲߬ ߊ߬ ߛߓߍߟߌߣߐ ߕߘߍ߬ ߦߋ߫ ߦߋ߫ ߟߊ߫ ߤߊߞߟߌ߫ ߡߊߓߍ߲߬ߣߍ߲ ߘߌ߫߸ ߊ߬ ߣߌ߫ ߕߏߟߏ߲ߛߍ߬ߓߍ .
ߝߏߣߌߞߋ ߗ߭ߋߐߙߑߗ߭ ߞߍ߫ ߣߍ߲ ߞߎ߲߬ߣߊ߬ߛߌ߰ߟߌ ߡߊߕߙߊ ߟߊ߫߸ ߊ߬ ߣߌ߫ ߝߊ߲߬ߝߘߊ߬ߧߊ ߣߌ߫ ߝߊ߲߬ߞߊ ߟߎ߫ , ߊ߬ ߝߊ߲ߞߊ߲߫ ߘߴߊ߬ ߟߊ߫ ߥߊ߯ߕߌ߫ ߟߊߞߏߟߏ߲ ߠߎ߬ ߣߴߊ߬ ߟߊ߫ ߗߌߙߏ߲ߠߌ߲ ߠߎ߬ ߕߊ߬ ߕߊ߭ ߟߋ߬ ߞߊ߲߬߸ ߊ߬ ߣߌ߫ ߡߐ߰ ߜߘߍ ߟߎ߬ ߟߊ߫ ߝߢߊߝߢߊ߫ ߓߊߟߌߦߊ .
ߥߊߛ߭ߌ߲ߕߐ߲߬ ߕߘߍ߬ ߦߋ߫ ߥߊ߫ ߟߊ߫ ߓߐߒߡߊߟߌ ߟߊ߫ ߝ߭ߍߙߑߣߐ߲߫ ߕߌ߲ߘߌ ߣߌ߫ ߓߍߟߑߝ߭ߏߊߙ ߛߐ߲߬߸ ߦߙߌߝߘߏ ߡߍ߲ ߕߘߍ߬ ߦߴߊ߬ ߓߌߘߊ߲ߗߍ߫ ߥߌߟߑߦߊߡ ߝߍ߯ߝߊߞߛ ߕߊ ߘߌ߫ ߟߐߥߑߙߍ߲ߛ .
ߝߍ߯ߝߊߞߛ ߣߊ߬ ߘߊ߫ ߞߍ߫ ߥߊߛ߭ߌ߲ߕߐ߲߬ ߠߊ߫ ߗߋߝߊ ߣߴߊ߬ ߝߊ߬ ߣߘߐ߬ߓߌߟߊ ߘߌ߫ .
ߥߊߛ߭ߌ߲ߕߐ߲߬ ߞߊ߬ ߞߊߙߏ߫ ߞߋߟߋ߲߫ ߞߍ߫ ߘߐ߬ߛߎ߬ߡߊ߲߬ߠߌ߲߬ ߛߘߍ ߘߏ߫ ߟߎ߫ ߝߍ߬ ߝߍ߯ߝߊߞߛ ߟߊ߫ ߦߙߐ ߘߐ߫߸ ߛ߭ߌߣߊ߲ߘߏߥߊ߬ ߝߏ߲ߝߊ߲ ߞߣߐ߫ .
ߊ߬ ߞߊ߬ ߘߐ߬ߛߎ߬ߡߊ߲߬ߠߌ߲ ߛߓߍ ߛߐ߬ߘߐ߲߬ ߏ߬ ߛߊ߲߬ߠߊ߬ߞߊ ߥߟߌߦߊߡ ߣߌ߫ ߡߊ߬ߙߌ߫ ߞߊ߬ߙߊ߲߬ߘߊ ߟߊ߫ : ߝߍ߯ߝߊߞߛ ߞߵߊ߬ ߕߐ߯ߦߊ߫ ߞߵߊ߬ ߞߍ߫ ߞߎߟߑߔߋߔߍߙ ߕߌ߲߬ߞߎߘߎ߲ ߘߐ߬ߛߎ߬ߡߊ߲߬ߠߌ߲߬ߠߊ ߘߌ߫߸ ߝ߭ߌߙߑߗ߭ߣߌ߫ , ߞߊ߬ ߓߊ߲߫ ߞߵߊ߬ ߓߟߏߘߏ߲߬ ߓߐߕߏ߲߫ ߠߊ߫ ߕߌ߲ߞߎߘߎ߲ ߕߐ߭ ߟߎ߬ ߓߟߏ߫ .
ߊ߬ ߓߙߐߕߐ߫ ߘߴߊ߬ ߟߊ߫ ߗߋߘߊ ߟߊ߫ ߁߇߅߀ ߟߊ߫߸ ߞߊ߬ ߓߊ߲߫ ߞߊ߬ ߓߋ߬ߝߘߍ߫ ߆߀߀ ( ߊߞߑߙߍ߫ ߁߅߀߀ ) ߛߊ߲߬ ߝߏ߲ߝߊ߲ ߞߣߐ߫ ߦߋ߲߬ .
ߓߋ߬ߝߘߍ߫ ߉߃߇ ( ߊߞߑߙߍ߫ ߂߃߁߅ ) ߟߋ߬ ߕߘߍ߬ ߦߴߊ߬ ߓߟߏ߫ ߁߇߅߂ ߟߊ߫ .
ߥߊߛ߭ߌ߲ߕߐ߲߬ ߞߵߊ߬ ߟߊ߫ ߞߐߞߊ߲߫ ߕߊ߯ߡߊ߫ ߞߎ߲߬ߞߋߟߋ߲ ߞߍ߫ ߁߇߅߁ ߠߊ߫߸ ߊ߬ ߥߊ ߡߍ߲ ߞߍ߫ ߘߊ߫ ߟߐߥߑߙߍ߲ߛ ߡߊߟߐ߬ ߟߊ߫ ߓߊߙߑߓߊߘ߸ ߊ߬ ߕߘߍ߬ ߦߴߊ߬ ߖߊ߬ߕߋ߬ ߟߊ߫ ߞߏ߫ ߓߊ߲ߘߊ ߘߌ߫ ߣߵߊ߬ ߡߊ߬ߞߍ ߟߊ߫ ߛߐ߰ߛߐ߰ߣߍ߲߬ߜߍ ߘߊ߲ߘߊ߫ .
ߞߏ߬ߣߌ߲߬ ߛߏ߭ ߞߊ߬ ߥߊߛ߭ߌ߲ߕߐ߲߬ ߡߌ߬ߘߊ߬ ߕߊ߯ߡߊ ߏ߬ ߘߐ߫ .
ߏ߬ ߟߋ ߞߵߊ߬ ߟߊߞߊ߲ߘߊ߫ ( ߌߡߎߣߌߖ߭ߋ߫ ) ߸ ߞߏ߬ߣߌ߲߬ ߛߏ߬ߝߐ߲ ߕߘߍ߬ ߦߋ߫ ߦߋ߫ ߟߴߊ߬ ߢߘߊ ߘߐ߫ .
ߟߐߥߑߙߍ߲ߛ ߛߊ߬ ߘߊ߫ ߁߉߅߂ ߟߊ߫߸ ߏ߬ ߞߍ ߥߊߛ߭ߌ߲ߕߐ߲߬ ߞߊ߬ ߝ߭ߍߙߑߣߐ߲߫ ߕߊ߬ ߛߎߝߙߎ ߟߵߊ߬ ߡߛߏ߬ ߜߐ߮ ߡߊ߬ : ߏ߬ ߝߣߊ߫ ߛߊ߬ ߣߍ߲ ߁߇߆߀ ߟߊ߫߸ ߊ߬ ߞߊ߬ ߦߋ߲߬ ߛߐ߬ߘߐ߲߬ ߗߍ ߘߐ߫ .

ߞߋߟߓߊ ߡߊ߬ߡߊߘߌ߫ ߡߊ߬ߡߊߘߌ߫ : ߏ߬ ߟߋ߫ ߞ߫ߺߊ߯ߛߌߡߎ߲߫ ߝߊ߬ ߘߌ߫ ، ߡߎߤߊߡߍߘ ߓߣߎ߬ ߊߓߘߎߟߊߦߌ߫ ߓߣߎ߬ ߊߓߘߎߟ ߡߎ߬ߕ߭ߊߟߓߌ߫ ( ߞߏ߲ߞߏߘߌ߬ߓߌ ߕߋ߬ߟߋ߫ ߂߂ / ߅߇߁ - ߥߊ߬ߛߌߥߊ߬ߙߊ / ߕߟߋ߬ ߈ / ߆߃߂ ) ، ߖߘߍ߬ߞߟߏ߬ߓߊ߮ ߟߎ߬ ߦߋ߫ ߘߍ߲߬ߞߣߍ߬ߦߊ߬ ߟߊ߫ ߞߏ߫ ߊ߬ߟߋ ߟߋ߫ ߟߊ߬ߝߐ߬ߓߊ߮ ߘߌ߫ ߞߊ߬ ߣߊ߬ ߡߐ߱ ߣߌ߫ ߥߐ߬ߞߎߟߐ ߟߎ߫ ߡߊ߬ ، ߞߏߛߴߊ߬ ߘߴߊ߬ߟߎ߬ ߟߊߞߐߛߊ߬ߦߌ߬ ߊߟߊ߫ ߞߋ߬ߟߋ߲߬ߓߊ߰ߒ߬ߕߋ߬ߦߊ ߣߴߊ߬ ߓߊ߬ߕߏ ߞߊ߲߬ ، ߊ߬ ߟߊ߫ ߞߏ ߟߋ߬ ߦߏ߫ ߟߊ߬ߝߐ߬ߓߊ߮ ߕߐ߭ ߟߎ߬ ߣߌ߫ ߞߋߟߊߘߋ߲ ߕߐ߭ ߟߎ߬ ، ߊ߬ߟߋ ߟߵߊ߬ߟߎ߬ ߘߝߊ߫ ߘߌ߫ ، ߊ߬ ߗߋߣߍ߲߫ ߡߐ߱ ߓߍ߯ ߟߋ߬ ߡߊ߬ ߞߐߘߍ߫ ، ߊ߬ߟߎ߬ ߦߋ߫ ߘߌ߲߬ߞߣߍ߬ߦߊ߬ ߟߊ߫ ߝߣߊ߫ ߞߏ߫ ߘߊ߲ߝߋ߲ ߓߍ߯ ߘߐ߫ ߝߌ߬ߛߊ߬ߡߊ߲߫ߒߕߋ ߟߋ߬ ߸ ߊ߬ߟߎ߬ ߟߊ߫ ߛߟߊߕߌ߮ ߟߋ߬ ، ߌߞߏ߫ ߊ߬ߟߎ߬ ߦߴߊ߬ ߖߊ߬ߕߋ߬ ߟߊ߫ ߢߊ ߡߍ߲ ߞߏ߫ ߊ߬ ߟߊ߫ ߕߊ߲߬ߞߊ߬ߣߍ߲߫ ߠߋ߬ ߞߊ߬ ߓߐ߫ ߝߎ߬ߕߎ߲߬ߕߌ ߓߍ߯ ߡߊ߬ ، ߊ߬ ߕߐ߮ ߝߐ߫ ߕߎߡߊ ߖߘߍ߬ߞߟߏ߬ߓߊ߮ ߟߎ߬ ߓߟߏ߫ ߊ߬ߟߎ߬ ߘߴߊ߬ ߝߐ߫ ߞߏ߫ : '' ߖߐ ߣߌ߫ ߕߌ߲ߞߌ߲ ߦߴߊ߬ ߡߊ߬ '' ߞߵߊ߬ ߘߏ߲߬ߞߏ ߟߎ߬ ߟߴߊ߬ ߞߊ߲߬ `` ߊ߬ ߣߴߊ߬ ߘߏ߲߬ߞߏ ߟߎ߬ '' ߊ߬ ߣߴߊ߬ ߘߍ߬ߢߐ߲߮ ߟߎ߬ ߕߎ߬ߡߊ ߘߏ߫ ߟߎ߬ ߟߊ߫ ، ߝߋ߲߫ ߞߏߛߐ߲߬ ߡߍ߲ ߣߊ߬ ߘߊ߫ ߞߎ߬ߙߊ߬ߣߊ ߣߌ߫ ߛߙߊ߬ߣߎ߲ ߞߣߐ߫ ߸ ߡߍ߲ ߦߋ߫ ߘߐ߬ߛߎ߬ߟߌ ߞߍ߫ ߟߊ߫ ߕߌ߲ߞߌ߲ ߞߍ߫ ߟߊ߫ ߞߋߟߊ ߡߊ߬ ، ߡߊ߬ߡߊߘߌ߫ ߞߵߊ߬ ߣߐ߬ߓߊ ߟߋ߬ ߕߏ߫ ߖߘߍ߬ߞߟߏ߬ߓߊ߮ ߟߎ߬ ߛߣߐ߬ߡߍ ߘߐ߫ ، ߊ߬ ߣߴߊ߬ ߓߏ߬ߢߊ ߣߴߊ߬ ߜߟߌߦߊ ، ߞߴߌ ߓߌ߬ߟߵߊ߬ ߟߊ߫ ߟߐ߬ߒ߬ߞߋ߬ߟߊ ߟߎ߬ ߞߐ߫ ، ߊ߬ ߣߴߊ߬ ߟߊ߫ ߘߎߢߊߘߐߕߍ߮ ߞߍߢߊ ߣߴߊߟߊ ߓߊߕߏ ߞߍߢߊ ߟߎ߬ ، ߊ߬ ߣߴߊ߬ ߛߌ߲߬ߓߏ߲߬ߛߌ ߘߐ߲߬ߓߊ߫ ߝߟߐ ߟߊ߫ ، ߊ߬ ߣߌ߫ ߞߵߌ ߟߐ߬ ߞߎߡߊߞߊ߲ ߣߴߊ߬ ߟߊ߫ ߓߊ߯ߙߊ ߣߴߊ߬ ߡߊ߲߬ߞߕߎ ߣߴߊ߬ ߗߋߥߊߟߌ ߟߎ߬ ߟߊߕߊ߲߬ߞߊ ߟߊ߫ ، ߞߵߊ߬ߟߎ߬ ߟߊߕߍ߬ ߞߝߊ߬ ߞߋߟߋ߲߫ ߘߐ߫ ߸ ߊ߬ ߝߐ߫ ߟߊ߫ ߡߍ߲ ߡߊ߬ ߞߏ߫ ߞߋߟߊ ߟߊ߫ ߛߙߊ߬ߣߎ߲ ߟߎ߬ .
ߢߊ߬ߤߎ߬ߘߌ߬ߦߊ ߛߓߍߟߌߟߊ ߡߍ߲ ߕߐ߯ ߞߏ߫ ߡߊߦߌߞߍߟ ߤߊ߯ߥߑߕߌ߫ ߞߵߊ߬ ߖߌ߰ ߡߐ߱ ߟߋ߬ ߘߌ߫ ߊߘߡߊߦߊ ߘߐ߬ߝߐ ߘߐ߫ ߸ ߡߍ߲ ߞߵߊ߬ ߣߐ߭ ߕߏ߫ ߊߘߡߊߦߊ ߘߐ߬ߝߐ ߘߐ߫ ߊ߬ ߞߊ߲߫ ߞߏ߫ : '' ߊ߬ߟߋ ߟߋ߬ ߞߋߟߋ߲߫ ߔߋ߫ ߦߋ߫ ߡߐ߰ ߘߌ߫ ߘߐ߬ߝߐ ߘߐ߫ ߸ ߡߍ߲ ߛߎߘߊ߲߫ ߘߊ߫ ߘߎߢߊ߫ ߞߊߓߋ ߣߌ߫ ߣߊߡߎ߲ ( ߘߌ߯ߣߊ ) ߞߊߓߋ ߓߍ߯ ߟߊ߫ '' .
ߞߏ߲ߞߏߘߌ߬ߓߌ / ߕߋ߬ߟߋ ߂߂/ ߅߇߁ ߌ .
ߞ ߡߞߊ߫ ߥߊ߬ߛߌߥߊ߬ߙߊ / ߆߃߂ ߌ .
ߞ ߡߊ߬ߘߌ߬ߣߊ߬ .
ߊ߬ ߘߋ߲߫ ߡߛߏ߬ߡߊ߲ ߠߎ߬ : ߖ߭ߊߦߌߣߊߓߎ߫ ، ߙߏ߬ߞ߫ߦߊߕߊ߬ ، ߎߡߎ߬ ߞߎߟߑߛߎ߯ߡߎ߲߬ ، ߝߊ߯ߕߎߡߊߕߊ߬ ߞߋߟߓߊ ߡߊ߬ߡߊߘߌ߫ ߡߏߦߌ߫ ߘߊ߫ ߡߞߊ߫ ߟߋ߬ ߘߐ߲߬ߓߊ߬ߞߊߙߏ ߟߊ߫ ߸ ߛߡߊ߬ߕߌ߮ ߟߎ߬ ߟߊ߫ ߛߊ߲߭ ߠߊ߫، ߞߊ߬ ߞߐ߲߰ ߝߎ߲ߘߌ߫ ߦߋ߫ ߅߃ ߢߍ߫ ( ߝߎ߲ߘߌ߫ ߟߋ߬ ߞߋߟߊ ߓߐ߫ ߘߌ߫ ߡߞߊ߫ ߞߊ߬ ߕߊ߯ ߡߊ߬ߘߌ߬ߣߊ߬ ) ߏ߬ ߟߋ ߓߍ߲߬ ߠߊ߫ ߛߊ߲߬ ߅߇߀ ߥߟߊ߫ ߅߇߁ ߡߊ߬ ߌ .
ߞ ߅߂ ߝ .
ߢ .
ߊ߬ ߡߏߦߌ߫ ߘߊ߫ ߝߊߙߌߕߊߣߍ߲ߧߊ ߟߋ߬ ߘߐ߫ ( ߊ߬ ߝߊ߬ ߟߋ߬ ߛߊ߬ߣߍ߲߫ ) ، ߊ߬ ߣߊ߫ ߛߊ߬ ߘߊ߫ ߞߵߊ߬ ߘߏ߫ ߘߋ߲ߣߍ߲ߧߊ ߘߐ߫ ، ߊ߬ ߡߐ߬ ߘߴߊ߬ ߓߋ߲ߓߊ ߟߋ߬ ߓߟߏ߫ ߊߓߘߎߟ ߡߎ߬ߕ߭ߐߟߓߌ߫ ، ߏ߬ ߞߐ߫ ߸ ߊ߬ ߝߊ߬ߘߐ߰ߣߍ߲߬ ߊ߬ߓߌ߬ ߕ߭ߊ߯ߟߓߌ߫ ߸ ߊ߬ ߓߏ߬ߢߊ߬ ߘߴߏ߬ ߡߍ߲ ߓߟߏ߫ ، ߥߎ߬ߛߎ ߏ߬ ߓߍ߯ ߞߘߐ߫ ߊ߬ ߕߘߍ߬ ߓߌߦߊ߲ߜߍ߲ ߣߌ߫ ߖߎ߬ߟߊ߬ߦߊ ߟߋ߬ ߟߊ߫ ، ߊ߬ ߞߊ߬ ߝߘߎ ߞߴߊ߬ ߛߌ߭ ߛߊ߲߫ ߡߎ߬ߥߊ߲߬ ߣߌ߫ ߟߏ߯ߟߎ߫ ( ߂߅ ) ߟߋ߬ ߡߊ߬ ، ߊ߬ ߞߊ߬ ߞ߭ߊߘߌ߯ߖߕߊ߬ ߓߌߣߑߕߎ߫ ߞ߭ߊߥߎߟߕߊ߫ ߟߋ߬ ߝߘߎ߫ ، ߏ߬ ߟߋ ߞߵߊ߬ ߘߋ߲߫ ߓߍ߯ ߡߏߦߌ߫ ߝߴߌߓߎ߬ߙߊ߬ߤߌߡߊ߫ ߞߋߟߋ߲߫ ߔߋ߫ ، ߞߊ߬ ߞߐ߲߰ ߖߘߍ߬ߞߟߏ߬ߦߊ ߢߍ߫ ߸ ߊ߬ ߕߘߍ߬ ߖߏ߬ ߓߊߕߏ ߣߌ߫ ߘߊ߲߬ߞߎ߲߬ ߛߐ ߓߍ߯ ߞߐ߲߫ ߠߊ߫ ߟߋ߬ ، ߡߍ߲ ߖߍ߲ߛߍ߲ߠߌ߲ ߕߘߍ߬ ߡߞߊ߫ .
ߖߘߍ߬ߞߟߏ߬ߓߊ߮ ߟߎ߬ ߦߋ߫ ߘߍ߲߬ߞߣߍ߬ߦߊ߬ ߟߊ߫ ߞߏ߫ ߊߟߊ߫ ߞߊ߬ ߞߋߟߦߊ ߟߊߖߌ߰ ߊ߬ ߡߊ߬ ߸ ߞߵߊ߬ ߞߊ߬ߙߌ߬ߝߵߊ߬ ߟߴߊ߬ ߛߌ߭ ߛߊ߲߬ ߓߌߣߊ߯ߣߌ߲، ߞߊ߬ ߓߊ߲߫ ߞߊ߬ ߟߐ߬ ߥߋ߯ߟߋߟߌ ߟߊ߫ ߘߏ߲߰ ߘߐ߫ ߛߊ߲߬ ߛߓߊ߬ ߞߘߐ߫، ߞߊ߬ ߛߊ߲߬ ߕߊ߲߫ ߞߴߏ߬ ߞߐ߫ ߡߞߊ߫ ߊ߬ ߟߊ߫ ߡߐ߰ ߟߎ߫ ߥߋ߯ߟߋ߫ ߟߊ߫ ߜߍ߫ ߘߐ߫، ߊ߬ ߣߌ߫ ߡߍ߲ ߠߎ߬ ߕߘߍ߬ ߣߊ߬ ߟߊ߫ ߡߊ߬ߓߊߕߏ ( ߤߖߌ ) ߣߌ߫ ߖߎ߬ߟߊ߬ߦߊ ߟߊ߫ ߡߞߊ߫ .
ߊ߬ ߝߎ߲ߘߌ߫ ߟߊ߫ ߞߊ߬ ߕߊ߯ ߡߊ߬ߘߌ߬ߣߊ߬ ߸ ߏ߬ ߕߐ߯ ߟߋ߫ ߕߘߍ߬ ߞߏ߫ ߦߊߛߙߌߓߊ߬ ߏ߬ ߞߍ߫ ߟߊ߫ ߛߊ߲߬ ߆߂߂ ߟߋ߬ ߟߊ߫ ߸ ߞߵߊ߬ ߛߌ߭ ߕߏ߫ ߛߊ߲߬ ߓߌߟߏ߯ߟߎ ߣߌ߫ ߛߓߊ߬ ( ߅߃ ) ߘߐ߫ ، ߞߎ߬ߙߊߦߌ߬ߛߌ ߡߐ߰ߓߊ ߟߎ߬ ߓߊ߲߫ ߞߐ ߓߍ߲߬ߒ߬ߓߍ߲߲߫ ߘߏ߲߬ ߠߴߊ߬ ߡߵߊ߬ ߝߊ߰ߞߏ ߘߐ߫ ߸ ߊ߬ ߗߋߟߦߊߣߍ߲߫ ߏ߬ ߟߎ߫ ߡߍ߲ ߠߎ߬ ߡߊ߬ ، ߊ߬߫ ߞߊ߬ ߛߊ߲߬ ߕߊ߲߫ ( ߁߀ ) ߠߋ߬ ߞߍ߫ ߦߋ߲߬ ߸ ߊ߬ ߦߋ߫ ߥߋ߯ߟߋߟߌ ߟߊ߫ ߞߊ߬ ߕߊ߯ ߖߘߍ߬ߞߟߏ߬ߦߊ ߡߊ߬ ، ߊ߬ ߞߊ߬ ߖߘߍ߬ߞߟߏ߬ߦߊ ߛߏߡߐ߯ߦߊ ߛߌ߲ߘߌ߫ ߦߋ߲߬ ߠߋ߬ ߸ ߡߍ߲ ߓߟߏ߫ ߓߐ߫ ߘߊ߫ ߞߐߟߊ߫ ߞߊ߬ ߡߞߊ߫ ߣߌ߫ ߖߡߊ߬ߣߊ ߟߎ߬ ߣߴߊߙߊߓߎ߫ ߞߊߓߌߟߊ ߟߎ߬ ߟߊߛߐ߬ߘߐ߲߬ ، ߞߵߊߙߊߓߎ ߟߎ߬ ߞߍ߫ ߞߋߟߋ߲ߘߌ߫ ߸ ߣߊߡߎ߲߫ ߞߋߟߋ߲ ߖߡߊ߬ߣߊ߬ ߞߋߟߋ߲ ، ߞߊ߬ ߜߍ߲ߠߌ߲߫ ߞߍ߫ ߛߌߟߝߊ ߣߌ߫ ߛߌ߰ߢߐ߲߰ߦߊ ߞߟߍ ߓߍ߯ ߡߊ߬ .
ߦߏ߫ ߖߘߍ߬ߞߟߏ߬ߓߊ߮ ߓߍ߯ ߓߍ߲߬ߠߍ߲߫ ߞߎ߬ߙߊ߬ߣߊ ߡߊ߫ ߢߊ ߡߍ߲ ߞߐߘߍ߫ ߸ ߤߊߟߌ߬ ߣߴߊ߬ ߕߘߍ߬ ߟߊ߫ ߖߘߍ߬ߞߟߏ߬ߦߊ߬ ߞߙߎ ߞߊ߫ ߛߌߦߊ߫ .
ߤߊߟߌ߬ ߸ߣߴ ߊ߬ ߕߘߍ߬ ߟߊ߫ ߞߎ߬ߙߊ߬ߣߊ ߕߴߊ߬ ߟߊ߫ ߘߐ߬ߝߐ ߓߍ߯ ߝߐ߫ ߟߊ߫، ߊ߬ ߦߋ߫ ߞߍ߫ ߟߊ߫ ߞߐߙߍߦߊ ߟߋ߬ ߘߴߊ߬ ߞߣߐ߫ ߦߙߐ߫ ߛߌߦߊߡߊ߲߫، ߞߋߟߋ߲߫ ߞߊ߬ ߟߊߒߞߣߍߡߊ߫ ߥߟߊ߫ ߞߊ߬ ߞߍ߫ ߞߐߙߍߦߊ߫ ߘߌ߫، ߊ߬ ߖߏ߯ ߘߏ߫ ߟߎ߬ ߝߐ߫ ߘߊ߫ ߞߎ߬ߙߊ߬ߣߊ ߞߣߐ߫، ߊ߬ ߣߴߊ߬ ߟߊ߫ ߟߊ߬ߝߐ߬ߓߊ߰ߦߊ، ߊ߬ ߣߵߊ߬ ߟߊ߫ ߞߍ߬ߟߍ ߘߏ߫ ߟߎ߬، ߟߝߊߙߌ߫ ߂߈߀ ߠߋ߫ ߣߊ߬ߣߴߊ߬ ߟߊ߫ ߞߍ߬ߟߍ ߞߊ߲߬ ( ߏ߬ ߟߋ ߓߍ߲߬ ߠߊ߫ ߞߎ߬ߙߊ߬ߣߊ ߄.߆߅ % ߠߋ߫ ߡߊ߬ ) ߊ߬ ߘߏ߫ ߣߊ߬ߣߍ߲߫ ߞߐߙߍߦߊ߫ ߟߋ߬ ߘߐ߫، ߘߏ߫ ߟߎ߫ ߘߐߞߣߍ߫ ߟߊ߫ ߦߏ߫ ߓߊߘߙߌ߫ ߞߍ߬ߟߍ، ߎߤߘߎ߫ ߞߍ߬ߟߍ، ߘߋ߲߬ߞߊ ߞߍ߬ߟߍ، ߤߏߘߊߦߌߓߌ߫ ߞߍ߬ߟߍ، ߞߊ߬ߦߌ߬ߓߙߊ ߞߍ߬ߟߍ، ߊ߬ ߣߌ߫ ߡߞߊ߫ ߘߟߊߞߊ .
ߟߊߒߡߊ ߓߟߏߡߊ߬ ߸ ߞߙߎߞߊ ߝߐߘߊ ߦߋ߫ ߞߋߟߊ ߟߊ߫ ߘߐ߬ߝߐ ߜߊ߲߯ߛߊ߲߫ ߠߋ߬ ߘߌ߫، ߣߴߊ߬ ߝߘߎߡߊ ߣߴߊ߬ ߘߍ߬ߢߐ߲߮ ߠߎ߬، ߦߏ߫ ߊ߬ ߞߊ߬ ߞߙߎߞߊ ߞߍ߬ߟߍ ߥߟߊߥߟߊ߫ ߢߊ ߡߍ߲ .
ߖߘߍ߬ߞߟߏ߬ߓߊ߮ ߟߐ߲ߠߌ߲ߠߊ ߟߎ߫ ߓߍ߲߬ ߠߴߊ߬ ߡߊ߬ ߸ ߞߏ߫ ߛߙߊ߬ߣߎ߲߬ ߞߝߊ ߝߟߐ ߡߍ߲ ߞߎߡߊ߫ ߘߊ߫ ߞߋߟߊ ߟߊ߫ ߘߐ߬ߝߐ ߞߊ߲߬ ߸ ߏ߬ ߟߋ ߢߍߓߊ߮ ߡߊ߯ߟߞߌ߫ ߟߊ߫ ߛߋ߲߬ߓߍ߲ ߘߌ߫، ߛߙߊ߬ߣߎ߲߬ ߛߌߦߊߡߊ߲߫ ߠߋ߫ ߣߊ߬ߣߍ߲߫ ߞߋߟߓߊ ߟߊ߫ ߘߐ߬ߝߐ ߞߊ߲߬، ߊ߬ ߡߊ߲߬ߞߕߎ ߟߎ߬ ߞߊ߲߬، ߊ߬ ߟߊ߫ ߖߘߍ߬ߡߊ߬ߓߐ ߟߎ߬ ߞߊ߲߬ .
ߢߍߓߊ߮ ߓߎ߬ߞߊ߰ߙߌ ߝߣߊ߫ ߞߵߏ߬ ߞߋߟߋ߲߫ ߠߋ߬ ߞߴߊ߬ ߟߊ߫ ߔߌߦߐߔߌߦߐ ߞߣߐ߫، ߞߊ߬ ߛߌ߰ߘߊ߫ ߘߏ߫ ߞߙߋߞߙߋ߫ ߞߋߟߓߊ ߡߊ߬ߡߊߘߌ߫ ߟߊ߫ ߘߎߢߊߘߐߕߍ߮ ߢߍ߫ ߸ ߟߊ߬ߝߐ߬ߓߊ߰ߦߊ ߢߍ߫ ߣߴߊ߬ ߞߐ߫، ߊ߬ ߟߊ߫ ߞߍ߬ߟߍ ߟߎ߬، ߊ߬ ߟߊ߫ ߡߊ߲߬ߕߊ߬ߣߌ߲ ߠߎ߬، ߊ߬ ߖߏ߮ ߟߎ߬، ߡߍ߲ ߦߋ߫ ߓߍ߲߬ ߠߊ߫ ߔߌߦߐߔߌߦߐ ߕߊ߲ߢߐ߮ ߡߊ߬، ߡߎߛߟߌ߬ߡߎ ߞߵߏ߬ ߟߋ ߞߴߊ߬ ߟߊ߫ ߔߌߦߐߔߌߦߐ ߘߐ߫ ߝߣߊ߫، ߞߊ߬ߡߊߛߐ߬ߘߐ߲߬ ߸ ߞߋߟߊ ߟߊ߫ ߘߐ߬ߝߐ ߞߊ߬ ߞߎߘߎ߲ߓߊ ߟߋ߬ ߕߵߊ߬ ߟߊ߫ ߔߌߦߐߔߌߦߐ ߘߐ߫، ߊ߬ ߟߊ߫ ߝߌ߬ߛߊ߬ߓߊ߰ߒߕߋߦߊ ߣߴߊ߬ ߟߊ߫ ߖߘߍ߬ߡߊ߬ߓߐ ߟߎ߬ .
ߡߐ߰ - ߐ - ߡߐ߰ ߣߊ߬ߣߴߏ߬ ߞߐ߫ ߸ ߏ߬ ߟߎ߫ ߞߊ߬ ߛߌߟߊ ߞߋߟߋ߲߫ ߏ߬ ߟߋ ߟߊߓߊ߬ߕߏ߬، ߞߏ߬ߣߌ߲߬ ߸ ߊ߬ߟߎ߬ ߝߐߣߍ߲߫ ߢߐ߲߯ߞߐ߫ ߊ߬ ߛߙߍߘߍ ߢߊ ߣߴߊ߬ ߛߌ߲߬ߝߏ߲ߧߊ ߟߋ߬ ߘߐ߫، ߦߏ߫ ߛߡߍ߬ߟߊ߲ ߘߏ߲߬ߞߏ ߟߎ߬ : ߊ߬ߓߎ߬ ߘߊߎߘߊ߫، ߕߙߌ߬ߡߌ߬ߖ߭ߌ߫، ߡߎߤߊߡߍߘ ߓߣߎ߬ ߡߊ߯ߖߊ߫، ߘߊ߯ߙߊߡߌߦߎ߫، ߊߤ߭ߡߊߘߎ߫ ߓߣߎ߬ ߤߊ߲ߓߊߟߌ߫ .
ߝߊ߯ߘߐߞߍ ߡߍ߲ ߕߎ߲߯ߣߍ߲߫ ߏ߬ ߟߎ߫ ߟߊ߫ ߸ ߌߓߣߎ߬ ߌߛߌ߬ߤߊ߯ߞߊ߫ ߦߋ߫ ߏ߬ ߟߋ ߘߐ߫ ( ߛ ߁߅߂ ߝ.ߞ ) ߕߙߌߣߌ߲ߠߊ ߓߍ߯ ߓߍ߲߬ߠߵߊ߬ ߡߊ߫ ߞߏ߫ ߞߊ߬ߝߊ ߝߋ߲߫ - ߎ - ߝߋ߲߫ ߛߓߍ߫ ߘߊ߫ ߞߋߟߓߊ ߟߊ߫ ߘߐ߬ߝߐ ߘߐ߫ ߕߎ߬ߡߊ ߏ߬ ߟߊ߫ ߸ ߊ߬ ߟߊ߫ ߞߊ߬ߝߊ ߟߋ߬ ߛߤߊ߬ߣߍ߲߫ ߏ߬ ߓߍ߯ ߘߌ߫ ، ߞߏ߬ߣߌ߲߬ ߸ ߊ߬ ߟߊ߫ ߞߊ߬ߝߊ ߡߍ߲ ߕߐ߯ ߞߏ߫ : `` ߊ߬ߟߑߡߊߜ߭ߊ߯ߖߌ߫ '' ߏ߬ ߡߊ߫ ߛߋ߫ ߊ߲ ߡߊ߬ ، ߌߓߣߎ߬ ߤߌߛ߭ߊ߯ߡߎ߲߫ ( ߛ ߂߁߈ ߝ.ߞ ) ߟߋ߫ ߞߵߊ߬ ߟߊ߫ ߘߐ߬ߝߐ ߟߊߞߊ߬ߟߌ߬ ߞߵߊ߬ ߟߊ߫ ߘߛߏ߫ ߞߵߊ߬ ߟߊ߫ ߘߐ߯ߦߊ߫ ، ߊ߬ ߝߐ߫ ߟߊ߫ ߡߍ߲ ߡߊ߬ ߞߏ߫ : `` ߌߓߣߎ߬ ߤߌߛ߭ߊ߯ߡߎ߲߫ ߠߊ߫ ߘߐ߬ߝߐ '' = `` ߛߌ߯ߙߊߕߎ߫ ߌߓߣߎ߬ ߤߌߛ߭ߊ߯ߡߎ߲߫ '' .
ߌߞߏ߫ ߊ߬ߟߑߕ߭ߓߊߙߌߦߎ߬ ( ߛ ߃߁߀ ߝ.ߞ ) ߞߵߊ߬ ߓߊ߲ߓߊ߲߫ ߌߓߣߎ߬ ߌߛߑߤߊ߯ߞߊ߫ ߟߊ߫ ߘߐ߬ߝߐ ߞߊ߲߬ ߢߊ ߡߍ߲ ߸ ߊ߬ ߟߊߞߊ߬ߟߌ ߟߊ߫ ߸ ߊ߬ ߟߊ߫ ߘߐ߬ߝߐ ߘߐ߫ ߡߍ߲ ߕߐ߯ ߞߏ߫ : `` ߕ߭ߓߊߙߌߦߎ߫ ߟߊ߫ ߘߐ߬ߝߐ ߸ ߓߊߏ߬ ߊ߬ ߞߊ߬ ߞߎߘߎ߲߫ ߘߏ߫ ߞߙߋߞߙߋ߫ ߞߋߟߊ ߟߊ߫ ߘߐ߬ߝߐ ߢߍ߫ ߟߋ߬ .
ߓߐߖߎ ߜߘߍ߫ ߦߋ߲߬ ߏ߬ ߓߐ߫ ߘߊ߫ ߖߏߣߊ߫ ߓߊ߯ ߟߋ߬ ߸ ߏ߬ ߟߋ߬ : '' ߊ߬ߟߑߡߊߜ߭ߊ߯ߖߌ߫ `` ߘߌ߫ ߡߍ߲ ߛߓߍߓߊ߮ ߦߋ߫ ߊ߬ߟߑߥߊ߯ߞ߭ߘߌߦߎ߫ ߘߌ߫ ( ߛ ߂߀߇ ߝ.ߞ ) ، ߊ߬ ߟߊ߬ ߞߊ߬ߙߊ߲߬ߘߋ߲ ߌߓߣߎ߬ ߛߊߊ߳ߘߎ߫ ߓߊߜ߭ߑߘߊ߯ߘߑߞߊ ( ߛ ߂߃߀ ߝ.ߞ ) ߞߵߊ߬ ߕߣߐ߬ߓߐ߫ ߞߊ߬ߝߊ ߏ߬ ߟߊ߫ ߓߊ߯ ߟߋ߬ ߞߏߛߓߍ߫ ߊ߬ ߟߊ߫ ߞߊ߬ߝߊ ߘߐ߫ ߡߍ߲ ߕߐ߯ ߞߏ߫ : `` ߊ߬ߕ߭ߓߊ߬ߞ߫ߊ߯ߕߎ߫ ߊߟߑߞߓߎߙߊ߫ '' .
ߕߙߌߣߌ߲ߠߊ ߛߌߦߊߡߊ߲߫ ߞߵߊ߬ ߓߊ߲ߓߊ߲߫ ߏ߬ ߟߋ ߞߊ߲߬ ߞߵߊ߬ ߞߍ߫ ߓߐߖߎ ߓߘߍߓߘߍ ߘߌ߫ ، ߞߊ߬ ߟߴߊ߬ ߞߊ߲߬ ߸ ߟߊߞߍߣߍ߲߫ ߕߴߊ߬ ߥߍߟߍ߲ߞߍ ߟߊ߫ .
ߞߐ߫ ߟߊ߫ ߸ ߕߙߌߣߌ߲ߠߊ ߟߎ߬ ߣߊ߬ ߘߊ߫ ߕߏ߬ߙߌ ߣߌ߫ ߞߎ߲߬ߘߐ߬ߕߍ߮ ߣߌ߫ ߥߏߦߊ ߣߌ߫ ߘߐ߬ߝߐ ߖߍ߬ߘߍߖߍ߬ߘߍ ߓߐ߫ ߢߐ߲߮ ߘߐ߫ .
ߡߊ߬ߡߊ߬ߘߌ߬ߦߊ ߖߏ߮ ߥߟߊ߬ߘߊ ߟߎ߬ ، ߟߐ߲ߠߌ߲ߠߊ ߟߎ߬ ߞߵߊ߬ߟߎ߫ ߡߊ߬ߞߎ ߘߵߏ߬ ߟߊ߫ ߞߊ߬ߓߌ߯ ߖߏߣߊߖߏߣߊ߫ ، ߊ߬ ߘߏ߫ ߟߎ߫ ߟߊ߬ߦߌ߲ߠߌ߲߫ ߕߘߍ߬ ߛߙߊ߬ߣߎ߲߬ ߟߍߙߊ ߟߋ߬ ߘߌ߫ ߸ ߏ߬ ߟߋ ߞߐ߫ ߛߊ߫ ߸ ߊ߬ߟߎ߫ ߣߊ߬ ߘߴߊ߬ ߞߍ߫ ߊ߬ ߕߊ ߞߝߊ߬ ߓߟߏߡߊߞߊ߬ߣߍ߲ ߘߌ߫ ، ߊ߬ߟߎ߬ ߘߐ߫ ߝߟߐߝߟߐ߫ ߟߋ߬ ߊߓߎ߫ ߊ߬ߟߑߓߎ߬ߞߑߕߎߙߌߦߎ߫ ߥߤߊ߬ߓߎ߫ ߓߣߎ߬ ߥߤߊ߬ߓߎ߫ ߊߛߊߘߎߞߊ ( ߛ ߂߀߀ ) ߝ.ߞ ) ߊ߬ ߟߊ߫ ߞߊ߬ߝߊ ߏ߬ ߟߋ ߕߐ߯ ߞߏ߫ : `` ߟߊ߬ߝߐ߬ߓߊ߮ ߡߊ߲߬ߞߕߎ ( ߞ .
ߖ ) '' .
ߏ߬ ߞߐ߫ ߸ ߊ߬ߓߎ߫ ߊ߬ߟߑߤ߭ߛߊߣߌ߲߫ ߊ߬ߟߌߦߎ߫ ߓߣߎ߬ ߡߎߤߊߡߍߘ ߊߟߑߡߊߘߊ߯ߌߣߌ߲ߞߊ ( ߛ ߂߂߄ ߝ.ߞ ) ߊ߬ ߟߊ߫ ߞߊ߬ߝߊ ߏ߬ ߟߋ ߕߐ߯ ߞߏ߫ : `` ߟߊ߬ߝߐ߬ߓߊ߮ ߖߏ߮ '' ، ߏ߬ ߞߐ߫ ߸ ߞߊ߬ߝߊ ߡߍ߲ ߕߐ߯ ߞߏ߫ : `` ߡߎߤߊߡߍߘߌߦߊ ߖߏ߮ ߟߎ߬ '' ߏ߬ ߛߓߍߣߍ߲߫ ߕߙߌߡߖ߭ߌ߫ ߟߋ߬ ߓߟߏ߫ ( ߛ ߂߇߉ ߝ.ߞ ) ، ߏ߬ ߞߐ߫ ߸ ߘߊߎߘߊ߫ ߓߣߎ߬ ߊ߬ߟߌߦߎ߫ ߛ߳ߊߓߑߤߊ߯ߣߌ߲ߞߊ ( ߛ ߂߇߀ ߝ ) ߊ߬ ߟߊ߫ ߟߍߙߊ ߏ߬ ߕߐ߯ ߟߋ߬ ߞߏ߫ : `` ߡߎߤߊߡߍߘߌߦߊ ߖߏ߮ ߟߎ߬ '' ، ߏ߬ ߞߐ߫ ߌߛߌ߬ߙߊ߬ߌߟߊ߫ ߡߊ߯ߟߞߌߦߊ ߞߕߌߕߍ߯ߟߊ ( ߛ ߂߈߂ ߝ ) ߊ߬ ߟߊ߫ ߞߊ߬ߝߊ ߏ߬ ߟߋ ߕߐ߯ ߞߏ߫ : `` ߟߊ߬ߝߐ߬ߓߊ߰ߦߊ ߖߏ߮ ߟߎ߬ `` ، ߊ߬ߓߣߎ߫ ߊ߬ߟߑߤ߭ߛߊߣߌ߲߫ ߊ߬ߤߡߊߘߎ߫ ߓߣߎ߬ ߝߊ߯ߙߛߌ߫ ߞߊ߲ߟߐ߲ߘߐߦߟߊ ( ߛ ߂߉߅ ߝ ) ߊ߬ ߟߊ߫ ߞߊ߬ߝߊ ߏ߬ ߟߋ `` ߟߊ߬ߝߐ߬ߓߊ߮ ߖߏ߮ '' ߘߌ߫ ،ߏ߬ ߞߐ߫ ߸ ߡߐ߰ ߛߌߦߊߡߊ߲߫ ߠߋ߬ ߣߊ߬ߣߍ߲߫ ߏ߬ ߟߎ߫ ߞߐ߫ ߝߊ߯ߘߐߞߍ ߡߍ߲ ߕߎ߯ߣߍ߲߫ ߏ߬ ߟߎ߫ ߟߊ߫ ، ߏ߬ ߘߏ߫ ߟߋ߬ : ߞߕߌߕߍ߯ߟߊ ߊ߳ߌߦߊ߯ߘߌ߫ ߘߌ߫ ( ߛ ߅߄߄ ߝ ) ߊ߬ ߟߊ߫ ߞߊ߬ߝߊ ߡߍ߲ ߕߐ߯ ߞߏ߫ : `` ߡߎߛߑߕ߭ߝߊ߬ ߤߊߞߍ ߞߍ߲ߘߍߦߊ '' .
ߒ߬ߓߊ߬ ߸ ߦߌ߬ߘߊ߬ߟߊ߲߬ ߞߝߊ ߟߎ߬ ߛߊ߫ ߸ ߏ߬ ߟߎ߫ ߦߋ߫ ߞߊ߬ߝߊ ߟߎ߫ ߟߋ߬ ߘߌ߫ ، ߡߍ߲ ߠߎ߬ ߟߝߊߣߍ߲߫ ߓߟߏߞߍߟߊ߲ ߣߌ߫ ߘߊ߬ߟߎ ߣߌ߫ ߘߐ߬ߞߣߍ߬ߟߌ ߣߌ߫ ߘߐ߬ߜߟߍ߬ߦߊ߬ߟߌ ߟߎ߬ ߟߊ߫ ߸ ߖߘߍ߬ߞߟߏ߬ߦߊ߬ߓߊ߮ ߦߋ߫ ߡߍ߲ ߓߍ߯ ߖߌ߰ ߟߊ߫ ߞߋߟߓߊ ߡߊ߬ߡߊߘߌ߫ ߟߊ߫ ߟߊ߬ߝߐ߬ߓߊ߰ߦߊ ߕߏ߬ߢߊ߬ߦߊ ߣߴߊ߬ ߟߊߛߓߊ߬ߕߌ߬ߟߊ ߲ ߘߌ߫ ߸ ߊ߬ ߟߊ߫ ߗߋߛߓߍ ߓߍ߯ ߟߊߞߊ߬ߝߏ߬ߣߍ߲߫ ߘߊ߬ߟߎ߬ ߜߍ ߟߋ߬ ߘߌ߫ ߸ ߛߐ߬ߛߐ߬ߟߌ߬ ߛߌ߫ ߕߍ߫ ߡߍ߲ ߘߐ߫ ، ߘߊ߬ߟߎ߬ ߟߎ߫ ߦߋ߫ ߦߋ߲߬ ߡߍ߲ ߠߎ߬ ߦߴߊ߬ ߟߊ߫ ߡߊ߲߬ߕߊ߬ߣߌ߲ ߟߎ߬ ߦߌ߬ߘߊ߬ ߟߊ߫ ߞߵߊ߬ ߟߊ߫ ߞߓߊߞߏ ߟߎ߬ ߟߊ߲ߞߣߍߡߊ߫ ، ߞߊ߬ ߡߐ߰ ߟߎ߬ ߟߊߕߊ߲߬ߞߌ߲߬ ߡߍ߲ ߠߎ߬ ߦߴߊ߬ ߞߐ߲߫ ߠߊ߫ ߖߘߍ߬ߞߟߏ߬ߦߊ߬ߓߊ߮ ߟߎ߬ ߡߙߌߦߊ ߘߐ߫ .
ߛߙߊ߬ߣߎ߲߬ ߟߍߙߊ ߟߎ߬ ߘߐ߫ ߸ ߓߏ߲ߘߊ ߘߏ߫ ߞߙߋߞߙߋߣߍ߲߫ ߞߋߟߊ ߟߊ߫ ߟߊ߬ߝߐ߬ߓߊ߰ߦߊ ߕߐ߰ߡߊ߬ߛߙߋ ߦߌ߬ߘߊ߫ ߞߊ߲߬ ߡߊ߬ ، ߦߏ߫ ߓߎ߬ߞߊ߰ߙߌ ߣߌ߫ ߡߎߛߟߌ߬ߡߎ ߞߵߊ߬ ߞߍ߫ ߢߊ ߡߍ߲ ߡߵߊ߬ ߣߴߏ߬ ߟߎ߫ ߢߐ߮ ߜߘߍ߫ ߟߎ߫ .
ߒ߬ߓߊ߬ ߸ ߞߝߊ߬ ߓߟߏߡߊߞߊ߬ߣߍ߲ ߡߊ߬ߘߎ߮ ߏ߬ ߞߊ߲ߡߊ߬ ߛߊ߫ ߸ ߏ߬ ߞߊ߫ ߛߌߦߊ߫ ߞߏߛߓߍ߫ ߸ ߊ߬ ߓߍ߯ ߘߐ߫ ߡߊߟߐ߲ߣߍ߲߫ ߠߋ߬ : `` ߟߊ߬ߝߐ߬ߓߊ߰ߦߊ ߦߌ߬ߘߊ߬ߟߊ߲ ߘߌ߫ '' ߓߊߦߌߤߊߞߌ߫ ߓߟߏ߫ .
ߏ߬ ߟߊߒߡߊ ߘߏ߫ ߟߋ߬ : ߌߓߣߎ߬ ߞߍߛߌ߯ߙߎ߫ ߟߊ߫ ߞߘߐߦߌߘߊ ߘߌ߫ ، ߕ߭ߓߊߙߌߦߎ߫ ߟߊ߫ ߞߘߐߦߌߘߊ ، ߞ߫ߎߙߑߕߎߓߌߦߎ߫ ߟߊ߫ ߞߘߐߦߌߘߊ .
ߊ߬ ߣߌ߫ ߘߝߐ߬ ߞߝߊ ߡߍ߲ ߠߎ߬ ߞߎߡߊ߫ ߘߊ߫ ߞߋߟߊ ߟߊ߫ ߘߐ߬ߝߐ ߞߊ߲߬ ߝߘߏ߬ߓߊ߬ ߓߟߏߡߊ߬ ، ߌߞߏ߫ ߕ߭ߓߊߙߌߦߎ߫ ߟߊ߫ ߘߐ߬ߝߐ ، ߌߓߣߎ߬ ߞ߭ߊ߬ߟߌ߬ߘߎ߯ߣߌ߲߫ ߠߊ߫ ߘߐ߬ߝߐ ߊ߬ ߣߴߏ߬ ߢߐ߲߰ߘߐ ߟߎ߬ .
ߓߐߖߎ ߜߘߍ߫ ߦߋ߲߬ ߡߍ߲ ߣߌ߫ ߊߙߊߓߎ ߕߊ ߕߍ߫ ߞߋߟߋ߲ߘߌ߫ ߝߋߎ߫ ، ߏ߬ ߘߏ߫ ߟߋ߫ ߢߏߣߊ߯ߣߌ߲ ( ߜ߭ߙߍ߬ߞߌ ) ߟߎ߬ ߕߊ ߘߌ߫ ، ߏ߬ ߘߐ߫ ߛߓߍߟߌߟߊ ߓߍ߯ ߘߐ߫ ߝߟߐߝߟߐ ߏ߬ ߟߋ ߛ߳ߌߦߏ߯ߝߊ߯ߣߛߌ߫ ߘߌ߫ ߝߊ߯ߘߐߞߍ߫ ߞߐ߬ߣߐ߲߬ߘߐߠߊ߲ ( ߉߲ ) ߌ .
ߞ .
ߘߏ߫ ߝߣߊ߫ ߦߋ߫ ߛߙߌߦߊ߯ߣߌ߲ ߘߐ߫ ߸ ߏ߬ ߝߟߐߝߟߐ ߟߋ߬ ߖߐ߯ߣ ߓߊ߯ߙ ߣߌ߯ߞߊ߯ߦߌ߫ ߘߌ߫ ߝߊ߯ߘߐߞߍ߫ ߥߐߙߐ߲ߝߌߟߊߠߊ߲ ( ߇߲ ) ߌ .
ߞ ، ߊ߬ ߣߌ߫ ߞߝߊ߬ ߟߏ߯ߟߎ߫ ߜߘߍ߫ ߦߋ߲߬ ߸ ߏ߬ ߟߎ߫ ߕߍ߫ ߕߊ߬ߡߌ߲߬ ߠߊ߫ ߛߊ߲߬ ߗߍ߬ߡߍ߫ ߛߓߊ߬ ߟߊ߫ ߞߋߟߓߊ ߞߏߝߐ߫ ߟߴߊ߬ ߛߊ߭ ߞߐߝߍ߬ .
ߒ߬ߓߊ߬ ߸ ߡߊߣߊ߯ߗ߭ߌߟߊ߫ ߖߡߊ߬ߣߊ ߤ߭ߊߦߑߙߊ߫ ߸ ߜ߭ߊߛߊ߯ߛߌߣߊ߫ ߖߡߊ߬ߣߊ ߛ߭ߊ߯ߡߌ߲߫ ، ߔߍߙߛߌ ߣߌ߫ ߙߎߡߎ߲ ߘߌ߬ߢߍ߬ ߘߊ߫ ߞߊ߬ ߖߡߊ߬ߣߊ߫ ߝߌ߬ߟߊ߬ ߛߌ߲ߘߌ߫ ߓߐߕߏ߲ ߠߊ߫ ߸ ߞߵߏ߬ ߞߍ߫ ߓߊ߬ߟߊ߲ ߘߌ߫ ߊ߬ߟߎ߬ ߣߴߊߙߊߓߎ߫ ߖߡߊߣߊ ߟߎ߬ ߕߍ߫ ߞߟߍ߬ ߞߏ ߘߐ߫ ، ߊ߬ ߣߴߊ߬ߟߎ߬ ߟߊ߫ ߞߙߊ߬ߖߊߥߏ ߟߎ߬ ߟߊߞߊ߲ߘߊ߫ ߞߏ ߘߐ߫ ، ߔߍߙߌߛߌ߫ ߞߊ߬ ߡߊߣߊ߯ߗ߭ߌߟߊ߫ ߖߡߊ߬ߣߊ ߟߊߓߋ߬ ߛߊ߲߫ ߆߀߂ ߌ .
ߞ ߞߊ߬ ߞߐ߲߰ ߞߋߟߓߊ ߡߊ߬ߡߊߘߌ߫ ߗߋߟߦߊ ߦߋ߫ ߛߊ߲߬ ߛߋߦߌ߲߫ ߠߊ߫ .
ߛߐ߬ߘߐ߲ ( ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ) ߕߊ ߓߟߏߡߊ߬ ߸ ߛߏߣߌ߲ߠߴߊߙߊߓߎ ߟߎ߫ ߛߌ߰ߣߍ߲߫ ߕߘߍ߬ ߓߌߦߊ߲߫ ߠߊߡߙߊ ߟߋ߬ ߡߊ߬ ߸ ߊ߬ ߣߌ߫ ߦߟߍ߬ߡߊ߲߬ߦߟߍ߬ߡߊ߲߬ߠߌ߲ ߖߌߡߊ ߦߙߐ߫ ߟߎ߬ ߣߌ߫ ߢߐ߲߮ ߕߍ߫ ، ߏ߬ ߟߋ ߕߘߍ߬ ߞߍ߬ߟߍ ߛߓߊߓߎ ߘߌ߫ ߊ߬ߟߎ߬ ߣߌ߫ ߢߐ߲߮ ߕߍ߫ ߘߊ߲ߞߊ߲ ߞߏ߫ ߘߐ߫ .
ߛߏߓߊ ߟߎ߬ ߞߣߐ߫ ߛߊ߫ ߸ ߖߎ߬ߟߊ߬ߦߊ ߕߏ߰ߝߏ ߣߌ߫ ߛߍ߬ߣߍ ߣߌ߫ ߛߌ߲ߘߟߌ ߟߋ߬ ߥߙߊ߬ߣߍ߲߫ ߕߘߍ߬ ߦߋ߲߬ ߓߊ߯ ߞߍ߫ .
ߌߞߏ߫ ߡߞߊ߫ ߖߎ߬ߟߊ߬ߦߊ ߕߏ߰ߝߏ ߟߋ߬ ߜߟߌߡߊ߲߫ ߕߘߍ߬ ߦߋ߲߬ ߓߊ߯ ߞߍ߫ ، ߊ߬ ߖߎ߬ߟߦߊ߬ ߛߌߟߊ ߕߘߍ߬ ߦߡߊߣߌ߲߫ ߣߌ߫ ߛ߭ߊ߯ߡߌ߲߫ ߟߋ߬ ߕߍ߫ ، ߡߞߊߞߊ ߟߎ߬ ߘߏ߲߫ ߞߊ߬ ߕߣߐ߬ ߓߟߋߓߟߋ ߟߋ߬ ߛߐ߬ߘߐ߲߬ ߛߐ߬ߕߐ ( ߊ߬ߟߌ߬ߞߊ߯ߓߊ߫ ) ߟߊ߫ ߣߊߡߎ߲ ( ߘߌ߯ߣߊ ) ߕߊ ߝߊ߲߭ ߝߍ߬ ߊߙߊߓߎ ߟߎ߬ ߟߴߊ߬ߟߎ߬ ߟߊ߫ ߞߙߊ߬ߖߊߥߏ ߟߎ߬ ߟߊߕߊ߲߬ߞߊ ߘߐ߫ .
ߡߊ߬ߘߌ߬ߣߊ߬ ߛߊ߫ ߸ ߛߍ߬ߣߍ ߟߋ߬ ߜߟߌߡߊ߲߫ ߕߘߍ߬ ߦߋ߲߬ ߓߊ߯ ߞߍ߫ ، ߓߊߏ߬ ߸ ߕߌ߲߬ߖߐ߲߬ ߣߊߞߐ ߣߌ߫ ߖߐ߬ߓߌ߬ߙߋ߲߬ ߣߊߞߐ ߣߌ߫ ߦߙߌߘߋ߲߫ ߣߊߞߐ ߟߎ߬ .
ߊߙߊߓߎ ߟߎ߫ ߞߊ߬ ߓߌ߯ߖ߭ߊ߲ߕߌ߫ ߘߌ߬ߣߊ߯ߙߎ߫ ߣߌ߫ ߔߍߙߛߌ߫ ߘߙߌߤߊߡߎ߲ ߠߋ߬ ߟߊߓߊ߯ߙߊ߫ ߖߎ߬ߟߊ߬ߦߊ ߘߐ߫ .

ߖߋߙߌ߫ ߙߋߥߑߟߌ߲߫߸ ߡߏߦߌ߫ ߘߊ߫ ߖߙߋߡߌߦߊ߫ ߙߋߥߑߟߌ߲߫ ߖߐ߲ߣ ߠߋ߬ ߘߌ߫߸ ߁߉߄߇ ߥߊ߬ߛߌ߬ߥߙߊ ߂߂ ߡߊ߬ ߊߞߙߊ߫ ( ߛߊߣߌ߲ ߞߐ߰ߖߌ߬ߘߊ\ߜ߭ߏߟߘ ߞߏߛߕ ) ߊ߬ ߣߴߊ߬ ߛߊ߬ ߘߊ߫ ߂߀߂߀ ߣߍߣߍߓߊ ߁߂ ߡߴߊ߬ߟߋ߬ ߛߏ߫ ߞߋߟߋ߲ ߞߣߐ߫߸ ߊ߬ ߕߘߍ߬ ߦߋ߫ ߞߊ߬ߝߏ ߡߐ߰ߓߊ ߟߋ߬ ߘߌ߫ .
ߊ߬ ߛߌ߰ ߘߊ߫ ߞߊ߬ߝߏ ߞߎ߲߬ߠߊ߫ ߁߉߇߉ ߟߊ߫߸ ߊ߬ ߣߴߏ߬ ߞߐ߫ ߁߉߈߁ ߞߵߊ߬ ߛߌ߬ ߂߀߀߁ ߠߊ߫ .
ߊ߬ ߡߏߦߌߓߊ߮ ߟߎ߬ ߟߋ߬ ߦߋ߫ ߝ߭ߌߞߑߕߏߙߌߦߊ ߊߜߏߕߎ߫߸ ߏ߬ ߕߘߍ߬ ߦߋ߫ ߟߊ߲߬ߔߊ߯ߛߌ ߟߋ߬ ߘߌ߫߸ ߊ߬ ߣߌ߫ ߖߋߡߛ ߙߊߡߑߛߋ߫ ߖߐ߲ߣ߸ ߏ߬ ߝߣߊ߫ ߕߘߍ߬ ߦߋ߫ ߖߎ߲ߛߦߊߟߊ ߟߋ߬ ߘߌ߫ ߡߍ߲ ߓߐߛߎ߲ ߦߋ߫ ߞߍߛߑߕߏߟ ߘߎߜ߭ߑߟߊߛ ߘߌ߫ ߞߊ߬ ߓߐ߫ ߋߞߐߛ ( ߛߑߞߏߕߑߟߊ߲ߘ ) .
ߖߋߡߛ ߙߊߡߑߛߋ߫ ߖߐ߲ߣ ߕߎ߲߬ ߓߘߊ߫ ߡߛߏ߬ ߜߘߍ߫ ߟߎ߫ ߝߘߎ߫ ߊ߲߬ߜ߭ߌ߬ߟߋ߬ߘߎ߯ ߞߘߐ߬ߡߊ߲߫߸ ߘߋ߲ߓߦߊ ߘߏ߫ ߟߎ߫ ߡߊ߬ ߡߍ߲ ߠߎ߬ ߛߌ߬ߣߍ߲߫ ߕߘߍ߬ ߦߋ߫ ߣߌߥߦ ߞߊߛߑߕߏߟ ߣߌ߫ ߟߐ߲ߘߐ߲߬ .
ߙߋߥߑߟߌ߲߫ ߞߊ߬ ߞߊ߬ߙߊ߲ ߞߍ߫ ߞߊ߬ߟߊ߲߬ߛߏ ߊ߬ߗߌߡߏߕߊ߬ ߟߋ߬ ߟߊ߫ ߊߞߙߊ߫ .
ߊ߬ ߞߋߟߋ߲ߔߋ߫ ߟߋ߬ ߛߐ߬ߘߐ߲߬ ߘߊ߫ ߘߋ߲߫ ߘߴߊ߬ ߓߊ߫ ߓߟߏ߫߸ ߊ߬ ߣߊ߫ ߓߐߣߍ߲߫ ߦߋ߫ ߛߌߦߊ ߘߏ߫ ߟߎ߫ ߟߋ߬ ߘߐ߫߸ ߣߊߟߌߡߎ߲߬ ߒߖ߭ߍߡߊ ߣߌ߫ ߋߥߋ ߟߎ߬ ߘߌ߫߸ ߏ߬ ߟߎ߫ ߘߏ߲߬ ߦߋ߫ ߛߌߦߊ߫ ߕߜߋ ߟߎ߬ ߟߋ߬ ߘߌ߫ .
ߊ߬ ߞߍ߫ ߓߊߟߌߦߊ ߛߌߦߊ߫ ߖߡߊ߬ߕߌ߮ ߟߎ߬ ߘߏ߫ ߘߌ߫ ߏ߬ ߟߋ ߞߊ߬ ߙߐߥߑߟߌ߲ ߠߊߝߊߘߌ߲ߧߊ߫ ߟߊ߫ ߞߊ߬ ߢߍ߫ ߛߐ߬ߘߐ߲߫ ߓߘߍ߬ߓߘߍ߬ߟߌ ߘߐ߫߸ ߓߊߏ߬ ߊ߬ ߞߵߊ߬ ߟߊߝߎߟߋ߲߫ ߘߋ߲ߓߦߊ ߞߣߐߟߊ ߘߐ߬ߜߍ߬ߘߍ߲߬ߠߌ߲ ߠߎ߬ ߣߌ߫ ߛߌߦߊ ߕߊ ߟߎ߬ ߡߊ߬ .
ߙߐߥߑߟߌ߲ ߞߊ߬ ߣߊ߬ߣߊ߫ ߞߏߣߊߘߎ߫ ߊߜ߭ߌߦߋߡߊ߲߫ ߠߋ߬ ߝߘߎ߫߸ ߊ߬ ߣߴߏ߬ ߡߍ߲ ߞߊ߬ ߢߐ߲߯ߦߋ߫ ߊ߬ߗߌߡߏߕߊ߬ ߞߊ߬ߙߊ߲߬ߘߊ ߟߊ߫ .
ߊ߬ߟߎ߫ ߞߊ߬ ߘߋ߲ߡߛߏ߫ ߃ ߟߋ߬ ߟߋ߬ ߛߐ߬ߘߐ߲߬ .
ߊ߬ ߞߍ߫ ߘߊ߫ ߜ߭ߊ߯ߣߞߊ ߟߎ߬ ߟߊ߫ ߣߊ߲߬ߕߌ߰ ߛߊ߲ߡߊߞߎߟߎ߲߫ ߓߏߙߌߟߊ ߘߌ߫ ߏ߬ ߛߊ߲߬ߣߊ߬ߞߊ ߟߊ߫߸ ߊ߬ ߣߌ߫ ߞߊ߬ ߝߊߙߌ߲߫ ߖߟߊ ߛߐ߬ߘߐ߲߬ .
ߘߐ߱ ߦߋ߫ ߕߊ߬ߡߌ߲߬ ߠߊ߫ ߥߙߊ߬ ߟߊ߫ ߖߡߊ߬ߣߊ ߞߣߐ߫ ߡߍ߲ ߡߙߊ߬ߣߍ߲߫ ߦߋ߫ ߞߊ߬ߦߌ߯ ߁߉߆߆ ߟߊ߫ ߣߊ߲߬ߕߌ߰ ߡߙߊߞߊ߲߫ ߘߎ߰ߣߍ߲ ߘߏ߫ ߓߟߏ߫߸ ߊ߬ ߣߌ߫ ߟߊ߬ߣߐ߰ߟߊ ߟߎ߫ .
ߖߋߙߌ߫ ߙߐߥߑߟߌ߲ ߞߵߊ߬ ߟߊ߫ ߞߊ߬ߝߏ߬ ߖߊ߬ߛߏ߲߬ ߝߟߐ ߛߌ߲߬ߝߏ߲߬ߧߊ߫߸ ߊ߬ ߣߌ߫ ߞߵߊ߬ ߛߊ߯ߛߴߊ߬ ߞߐ߫ ߁߉߇߉ ߘߓߊ߬ߕߊ ߁߅ ߡߊ߬߸ ߞߏ߬ߣߵߊ߬ ߗߌߙߏ߲߫ ߘߴߏ߬ ߘߐ߫ .
ߏ߬ ߞߍ ߊ߬ ߡߌ߬ߣߊ߬ ߘߊ߫ .
ߊ߬ ߞߊ߬ ߝߊ߲߬ߞߊ ߟߊߕߊ߬ߡߌ߲߫ ߣߊ߲߬ߕߊ߲߬ ߞߎ߲ߠߊߛߌ߮ ߘߏ߫ ߡߊ߬ ߁߉߇߉ ߕߎߟߊߝߌ߲ ߂߄ ߡߊ߬߸ ߏ߬ ߟߋ ߣߊ߬ ߘߊ߫ ߞߊ߲ߕߌ߮ ߟߌߡߊ߲ߣ ߘߌ߫ .
ߊ߬ ߞߍ߫ ߘߴߏ߬ ߘߐ߫ ߝߊ߬ߛߏ ߡߊߞߊ߲ߞߊ߲ ߥߊ߯ߕߌ߫ ߟߕߊߡߌ߲߫ ߟߊߟߌߟߌ ߞߊ߲ߕߌ߮ ߘߌ߫ .
ߊ߬ ߡߊ߫ ߡߊߙߌߞߛߌߟߞߊߦߊ ߛߎߥߊ߲ߘߌ߫ ߥߟߊ߫ ߡߊߣߊ߲ߞߎ߲ߦߟߊ߸ ߞߏ߬ߣߵߊ߬ ߞߊ߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߞߏߖߊ ߟߋ߬ ߞߏߢߐ߲߯ߦߊ߫߸ ߊ߬ ߞߊ߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲߬ ߞߊ߲ߠߊߓߌ߬ߟߊ߬ߣߍ߲ ߓߘߍ߬ߓߘߍ߬ߟߌ ߟߥߊߟߌ߫ ߁߉߈߃ ߟߊ߫߸ ߊ߬ ߦߋ߫ ߝߐ߫ ߟߊ߫ ߡߍ߲ ߡߊ߬ ߞߏ߫ ߛߏ߯ߙߏߦߢߊ ߡߞߊ߬ߝߏ߬ߟߌ߸ ߏ߬ ߣߊ߬ ߡߊ߲߬ߕߏ߲߬ߕߍ ߣߊ߲߬ߝߟߏ߬ߞߏ ߡߊߣߊ߲ߞߎ߲ ( fond monétaire international ) ߣߌ߫ ߞߌߢߍ߲߫ ߜߍߓߏ߲ ߠߎ߬ ߟߊ߫ ߛߎߥߊ߲ߘߟߌ ߡߊ߬߸ ߡߍ߲ ߘߐ߫ ߣߴߊ߬ߟߎ߫ ߓߌߣߍ߲߫ ߕߘߍ߬ ߦߋ߫ ߝߊ߬ߟߋ߲ ߠߊߘߌ߬ߢߍ ߟߊ߫ .
ߊ߬ ߤߊߡߌ߲ ߕߘߍ߬ ߦߴߊ߬ ߟߊ߫ ߞߊ߬ ߞߊ߬ߝߏ ߟߐ߬ߘߎ߰ ߕߊ߲ߓߊ߲ߠߞߊ ߕߴߊ߬ ߟߐ߬ߘߎ߮ ߘߐ߫ ߖߡߊ߬ߣߊ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߘߐ߫߸ ߖߋߙߌ߫ ߙߐߥߑߟߌ߲ߜ߭ ߞߵߊ߬ ߝߊ߲߬ߞߊ ߓߍ߯ ߟߊߓߐ߫ ߞߊ߬ ߡߌ߬ߙߌ߲߬ߘߌ ߓߟߏߝߋ߲ ߠߎ߬ ߡߊߥߙߍߥߙߍߟߌ ߛߋ߲߬ߠߊ߬ߛߎߡߦߊ߸ ߊ߬ ߣߴߊ߬ߟߎ߫ ߘߎ߲߬ߘߎ߬ߡߊ߬ߦߊ ( privatisations ) ߝߣߊ߫ .
ߣߊ߲߬ߝߟߏ߬ߦߊ߬ߟߌ ߣߌ߫ ߘߐ߲ߘߐߟߌ ߟߎ߬ ߞߵߊ߬ ߕߏ߫ ߊ߬ ߛߋ߫ ߘߊ߫ ߞߏ߲ߞߏߘߐߟߊ ߟߎ߬ ߞߊ߬ߞߎ߬ߘߦߊ߬ ߟߊ߫߸ ߊ߬߫ ߣߌ߫ ߘߍ߬ߘߐ߬ߞߏ ߟߎ߫ ߢߍߥߟߊ ߟߎ߬ ߣߊ߲߬ߝߟߏ߬ߦߊ߸ ߞߊ߬ ߘߍ߬ߘߐ߬ߞߏ߫ ߢߊ߬ߕߣߐ߬ߒߕߊ߲ ߠߎ߬ ߝߣߊ߫ ߡߊߓߍ߲߬ ߞߊ߬ ߓߍ߲߬ « ߛߏ߯ߙߏߦߢߊ ߡߞߊ߬ߝߏ߬ߟߌ » ߡߊ߬ ߡߌ߬ߙߌ߲߬ߘߌ ߓߍ߯ ߘߐ߫ ߘߐ߰ߣߍ߲߬ߓߊ ߟߎ߬ ߘߐ߫ .
ߏ߬ ߞߍ ߜ߭ߊߣߊ߬ ߓߌ߬ߟߊ߬ ߘߊ߫ ߓߟߏߕߍ߯ߟߌ ߘߐ߫ ߊ߬ ߣߌ߫ ߞߵߊ߬ ߟߊ߫ ߖߏߙߏ߲ߘߏߟߌ ߕߍߡߊߞߊ߲ߞߋ ߞߍ߫ ٪߅ ߘߌ߫߸ ߡߍ߲ ߟߐ߬ ߕߐ߫ ߦߋ߫ ߖߏ߯ߙߏߟߌ ߡߊ߬ ߏ߬ ߡߊߖߌ߰ ߘߊ߫ ٪߁߀ ߠߊ߫ .
ߡߍ߲ ߓߍ߲߬ ߕߐ߫ ߦߋ߫ ߞߐߞߊ߲߫ ߓߘߍߓߘߍߟߌ ߡߊ߬߸ ߊ߬ ߞߵߊ߬ ߜߋ߲߬ߞߘߎ߬ ߊߝߙߌߞߌߟߊ߲ߘߌߦߊ ߣߌ߫ ߖߡߊ߬ߣߊ ߘߍ߲ߖߘߍߟߦߊ ߝߊ߬ ߞߑߥߊ߰ߡߍ ߒߞߙߎ߬ߡߊ߬ ߟߊ߫ ߘߎߢߊ߫ ߛߓߊߣߊ߲ߦߊ ߟߋ߬ ߟߊ߫ .
ߊ߬ ߞߵߊ߬ ߞߐߘߏ߲߬ « ߊߝߙߌߞߌ߬ ߘߐߛߏߘߏ߲ߜߊߓߊ߮ » ߟߎ߬ ߓߍ߯ ߟߊ߫ ߞߐߘߍ߫߸ ߊ߬ ߞߵߊ߬ ߡߊߘߏ߲߬ ߝߌߘߍߟ ߞߊߛߑߕߙߏ߫ ߟߊ߫ ߞߎߓߊ ߣߌ߫ ߞߘߊߝߌ߫ ߟߊ߫ ߟߌߓߌ߫ ߟߎ߫ ߟߊ߫ .
ߊ߬ ߝߊ߲߭ ߞߵߊ߬ ߜߊ߲߬ߞߎ߲߫ ߠߋ߬ ߓߙߎߞߌߣߊ߫ ߝߊ߬ߛߏ߫ ߞߊ߲ߕߌ߯ ߕߐߡߊ߫ ߛߊ߲ߞߊߙߊ߲߫ ߠߊ߫ .
߁߉߈߉ ߟߊ߫ ߜ߭ߊߣߊ߬߸ ߙߋߥߑߟߌ߲ߜ߭ ߞߎߡߊ߫ ߘߊ߫ ߗߍ߬ߓߊ߬ߦߊ ߞߊ߲߬ ߊ߬ ߣߌ߫ ߦߋߢߐ߲߯ߠߊ ߞߏ߫ ߜߘߍ߫ ߟߎ߫ ߝߣߊ߫ ߖߡߊ߬ߣߊ ߞߣߐ߫ .
ߙߋߥߑߟߌ߲ߜ߭ ߓߙߐߕߐ߫ ߘߊ߫ ߣߊ߲߬ߕߌ߰ߦߊ ߘߐ߫ ߁߉߉߂ ߟߊ߫߸ ߞߊ߬ ߞߙߎߞߊߥߙߍߦߊ ߟߊߘߊ߬ߤߊ ߖߡߊ߬ߣߊ ߞߣߐ߫߸ ߊ߬ ߣߌ߫ ߞߊ߬ ߝߊ߬ߛߏ ߓߍ߯ߦߊ ߞߎ߲߬ߜߙߊ ߜߘߌ ߛߌ߰ .
ߊ߬ ߞߊ߬ ߖߡߊ߬ߣߊ ߓߌ߬ߟߊ߬ ߓߍ߯ߦߊ ߡߊߜߍ߲ߠߌ߲ ߘߊߞߘߐ߫ .
ߜ߭ߊߣߊ߬ ߞߊ߲ߓߍ߲߫ ߣߊ߯ߣߌ߲ߣߊ߲ ߟߊߥߊ߲߬ߞߊ߫ ߘߊ߫ .
ߊ߬ ߞߍ߫ ߘߊ߫ ߕߟߋ߬ߓߋ߬ ߊߝߙߌߞߌ߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߘߍ߭ ( ߛߋ.ߘߋ.ߊ.ߏ ) ߞߊ߲ߕߌ߮ ߘߌ߫߸ ߊ߬ ߓߊ߯ߙߊ߫ ߘߊ߫ ߟߌߓߋߙߌߦߊ߫ ߞߏߖߊ߮ ߢߊߓߐ ߘߐ߫ ߞߏߛߓߍ߫ .
ߜ߭ߊߣߊ߬ ߦߋߣߍ߲ ߓߊߛߌ߯ߟߌ ߘߊߞߎ߲ ߘߐ߫ ߊߝߙߌߞߌ߬ ߕߟߋ߬ߓߋ ߘߐ߫߸ ߙߋߥߑߟߌ߲ߜ߭ ߞߊ߬ ߡߌ߬ߙߌ߲ ߛߐ߬ߘߐ߲߬ ߞߐߞߊ߲ߠߊ ߟߎ߬ ߘߐ߫ ߞߊ߬ ߓߍ߲߬ ߊ߬ ߟߊ߫ ߞߏߟߛߊ ߡߊ߬ ߕߌ߲߬ߞߎߘߎ߲ ߞߏߖߊ߮ ߟߎ߬ ߘߐ߫ .
ߞߊ߬ߝߏ ߓߌ߬ߟߊ߬ ߘߊ߫ ߥߊ߯ߕߌ ߏ߬ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߞߏߖߊ߫ ߜߘߍ߫ ߘߐ߫ ߁߉߉߀ ߟߊ߫߸ ߏ߬ ߞߍ ߞߎ߲߬ߠߊ߬ߛߌ߮ ߞߊ߬ ߖߊ߬ߡߊ ߟߊ߫ ߕߏ߰ߝߏ ߟߎ߬ ߓߍ߲߬ߢߐ߲߰ߦߊ߫ ߌߞߐߕߎ߲߯ ߡߍ߲ ߡߊߛߐ߬ߘߐ߲߬ߣߍ߲߫ ߦߋ߫ ߞߌߢߍ߲߫ ߜߍߓߏ߲ ߠߊ߫ ߘߐ߬ߜߍ߬ߘߍ߲߬ߠߌ߲ ߝߍ߬߸ ߡߐ߲߬ߟߐ߲ ߡߎߘߋ߫ ߝߙߊߟߌ ( taxe sur la valeur ajoutée « TVA\VAT » ) ߞߊ߲ߞߋ ߓߟߏ߫ .
ߝߋ߲ ߠߎ߬ ߛߐ߲߬ߞߐ ߡߊߦߟߍ߬ ߘߊ߫ ٪߆߀ ߟߴߊ߬ ߣߌ߫ ߞߊ߬ ߢߣߊߡߦߊ ߤߊߞߍ ߡߊߖߌ߰ .
ߞߏ߬ߣߵߏ߬ ߓߍ߯ ߣߴߊ߬ ߕߊ߫ ߖߋߙߌ߫ ߙߐߥߑߟߌ߲ߜ߭ ߡߊߖߌ߰ ߘߊ߫ ߕߋ߲߬ ߝߛߊߦߌ߫ ߞߏ߬ߣߵߊ߬ ߡߊߦߟߍ߬ߣߍ߲ ߕߏ߫ ߘߴߊ߬ ߟߊ߫ ߖߊ߬ߡߊ ߕߍߡߟߊ ߘߐ߫߸ ߞߏ߬ߣߌ߲߬ ߛߋ߲߬ߠߊ߬ߛߌ߮ ߟߎ߬ ߣߌ߫ ߘߐ߬ߜߍ߬ߘߍ߲߬ߠߌ߲߬ߠߊ ( ߝߐ߰ߓߍ߬ߦߊ߬ߟߊ ) ߟߎ߬ ߕߏ߫ ߘߴߊ߬ߟߎ߬ ߞߍ߫ ߟߴߊ߬ ߖߘߍ߬ߞߊߣߌ߲ ߛߌ߲ߞߐ߲ ߞߊ߲߬ .
ߊ߬ ߟߊߛߎߘߊ߲߫ ߘߊ߫ ߞߊ߲ߓߍ߲ ߞߊ߲ߕߌ߯ߦߊ ߟߊ߫ ߞߏߟߌ߲ߞߏߟߌ߲ ߇ , ߁߉߉߇ ߟߊ߫߸ ߊ߬ ߞߵߊ߬ ߟߊ߫ ߟߐ߲߬ߞߋ߬ߟߊ߫ ߝߌߟߊߣߊ߲ ߟߐ߬ߘߎ߮ ߏ߬ ߘߊߡߌ߬ߣߊ߫ ߓߌ߲ߠߊߥߎߟߋ߲ ߇ , ߁߉߉߇ ߟߊ߫ .
ߟߐ߲߬ߞߋ߬ߟߊ߫ ߝߌ߬ߟߊ߫ ߕߊ߬ߡߌ߲ ߞߐ߫ ߏ߬ ߡߍ߲ ߘߐߛߘߊߣߍ߲߫ ߦߋ߫ ߜ߭ߊߣߊ߬ ߛߌ߰ߞߊ߲ ߓߟߏ߫߸ ߙߋߥߑߟߌ߲ߜ߭ ߞߵߊ߬ ߟߊ߫ ߞߊ߲ߕߌ߯ ߛߙߍߞߍ ߖߐ߲ߣ ߊߕߊ߫ ߡߊߟߛ ߟߊ߫ ߡߊ߬ߡߌ߬ߘߊ߬ߟߌ߬ߟߊ߬ߦߊ ߘߊߡߌ߬ߣߊ߬ ߂߀߀߀ ߞߊ߲ߕߌ߯ ߛߎߥߊ߲ߘߟߌ ߝߍ߬߸ ߛߋ߲߬ߠߊ߬ߛߌ߮ ߟߎ߬ ߟߊ߫ ߡߊ߬ߡߌ߬ߘߊ߬ߟߌ߬ߟߊ߫ ߖߐ߲ߣ ߞߎߝߎߐߙ ߟߋ߬ ߛߎߘߊ߲߫ ߘߊ߫ ߞߙߎߞߊ߫ ߞߎߘߊ ( NPP ) ߞߎ߲߬ߠߊ߬ .
ߟߕߊ߬ߡߌ߲߬ߒ߬ߡߊ߬ߟߌ ߞߍ߫ ߘߊ߫ ߖߐ ߘߝߊߣߍ߲ ߘߐ߫߸ ߏ߬ ߞߍ ߙߋߥߑߟߌ߲ߜ߭ ߝߣߊ߫ ߕߊ߬ߡߌ߲߬ ߘߊ߫ ߞߐߘߏ߲ߓߊ߯ߦߊ ߘߐ߫ .
ߞߏߟߌ߲ߞߏߟߌ߲ ߂߈ , ߂߀߀߈ ߠߊ߫߸ ߝߊ߬ߛߏ ߓߍ߯ߦߊ߫ ߞߎ߲ߜߙߊ ߡߊ߬ߡߌ߬ߘߊ߬ߟߌ߬ߟߊ ߖߐ߲ߣ ߊߕߊ߫-ߡߟߌߛ ߛߎߘߊ߲߫ ߘߊ߫ ߞߊ߲ߕߌ߮ ߘߌ߫ ߛߋ߲߬ߧߊ ߏ߬ ߘߐ߫߸ ߏ߬ ߝߣߊ߫ ߞߍ߫ ߘߊ߫ ߓߘߍ߬ߓߘߍ߬ߟߌ ߕߙߎߕߙߎߟߌ ߕߐ߰ߡߊ߬ߛߙߋ ߘߌ߫ .
ߛߋ߲߬ߧߊ ߏ߬ ߝߣߊ߫ ߟߕߊ߬ߡߌ߲߬ߒ߬ߡߊ߬ߟߌ ߞߍ߫ ߘߊ߫ ߖߐ ߘߐ߫ ߕߎ߲߯ߣߌ߲߫ .
ߊ߬ ߛߊ߬ ߘߊ߫ ߣߍߣߍߓߊ ߁߂ , ߂߀߂߀ ߠߊ߫ ߞߵߊ߬ ߛߌ߭ ߕߏ߫ ߛߊ߲߬ ߇߃ ߘߐ߫߸ ߊߞߙߊ߫ ߖߊ߯ߓߘߊ ߘߊ߲ߘߊߛߏ ߞߐߙߑߟߌ߫-ߓߎ߫߸ ߊ߬ ߟߥߊ߫ ߘߊ߫ ߦߋ߲߬ ߡߍ߲ ߘߐ߫ ߞߎ߲߬ߢߐ߰ ߞߋߟߋ߲߫ ߠߊ߫ ߟߏ߲ ߏ߬ ߢߍ߫ .
ߊ߬ ߟߊ߫ ߛߊ߬ߦߊ ߞߍ߫ ߘߴߊ߬ ߣߊ߫ ߝ߭ߌߞߑߕߏߙߌߦߊ߫ ߊߜߏߕߎߌ߫ ߟߊ߫ ߛߊ߬ߦߊ ߞߊߙߏ߫ ߝߌ߬ߟߊ ߟߋ߬ ߡߊ߬߸ ߕߎߟߊߝߌ߲ ߂߄ , ߂߀߂߀ ߠߊ߫ .
ߊ߬ ߟߊ߫ ߛߊ߬ߦߊ ߞߐ ߘߐ߫߸ ߞߊ߲ߕߌ߮ ߣߊ߬ߣߊ߫ ߊߞߎߝߏ-ߊߘߏ߫ ߞߊ߬ ߕߟߋ߬ ߥߐߙߐ߲ߥߌ߬ߟߊ߫ ߝߊ߬ߛߏ߬ߟߊ߬ߞߊ ߛߎ߬ߣߎ߲߫ ߠߊߥߊ߲߬ߞߊ߬ ߞߵߏ߬ ߞߴߊ߬ ߓߏ߲߬ߧߊ ߘߌ߫ .
ߙߋߥߑߟߌ߲ߜ߭ ߠߊ߫ ߘߋ߲ߓߦߊ ߞߵߊ߬ ߢߌߣߌ߲߫ ߞߎ߲߬ߠߊ߬ߛߌ߮ ߝߍ߬ ߞߏ߫ ߞߊ߬ ߥߴߊ߬ ߝߎ߬ߙߋ ߓߙߌ߬ ߥߊߟߌߕߊ ߕߌ߲߬ߞߎߘߎ߲ ߘߐ߫ ߞߋߕߊ߫ .
ߊ߬ ߓߊߘߍ ߟߐ߯ߟߊ߫ ߘߊ߫ ߞߵߊ߬ ߕߏ߫ ߞߏߟߌ߲ߞߏߟߌ߲ ߂߃ , ߂߀߂߀ ߠߊ߫ ߘߍߒߖߘߍߟߦߊ ߞߣߍ ߞߊ߲߬ .

ߎߡߊߙߎ߫ ߕߊߟߌ߫߸ ߊ߬ ߕߐ߯ ߓߘߍ ߦߋ߫ ߎߡߊߙߎ߫ ߝߎߕߌߦߎ߫ ߕߊߟ ߟߋ߬ ߘߌ߫ ( ߥߟߊ߫ ߎߡߊߙߎ߫ ߛߋ߬ߌߘߎ߬ ߕߊߟ ) ߸ ߊ߬ ߦߋ߫ ߞߟߌ߫ ߟߊ߫ ߝߣߊ߫ ߞߏ߫ ߍߟߑߤߊߖߌ߬ ߎߡߊߙߎ߫ ߕߊߟ ߤߊߡߊ߲ߕߍ߫ ߛߋߞߎ߫ ߎߡߊߙߎ߫ ߕߊߟߌ߫ ߊ߬ ߣߌ߫ ߊ߬ߟ-ߝߎߕߌ߫߸ ߊ߬ ߕߘߍ߬ ߦߋ߫ ߞߟߍ߬ߡߊ߲ߛߊ ߟߋ߬ ߘߌ߫߸ ߛߌ߬ߟߡߊ߬ ߥߊߟߖߌ ߟߋ߬ ߘߌ߫߸ ߊ߬ ߣߴߊ߬ ߕߘߍ߬ ߦߋ߫ ߕߌ߬ߖߊ߰ߣߌ߬ߦߊ ߛߎߝߌ߫ ߞߎ߲ߕߌ ߟߋ߬ ߝߣߊ߫ ߘߌ߫ .
ߊ߬ ߡߏߦߌ߫ ߘߊ߫ ߊߟߑߥߊߙ ߟߋ߬߸ ߝߎߕߊ߫ ߕߐ߯ߙߐ߲߫߸ ߓߌ߲߭ ߛߣߍ߬ߜ߭ߊߟߌ߫ ߞߊ߬ߝߏ ߞߣߐ߫߸ ߁߇߉߄ ߣߌ߫ ߁߇߉߇ ߟߎ߬ ߕߍ߯ߟߊ ߘߐ߫߸ ߊ߬ ߞߊ߬ ߕߞߎߟߍߙߌ߫ ߝߊ߯ߡߟߊ ߜߘߌ ߛߌ߰ ߓߌ߲߭ ߖߌ߬ߣߍ߫ ߘߎ߰ߞߟߏ ߞߊ߲߬߸ ߡߊ߬ߟߌ ߟߊ߫߸ ߊ߬ ߣߌ߫ ߛߣߍ߬ߜ߭ߊߟߌ߫ .
ߊ߬ ߞߊ߬ ߞߊ߬ߘߙߌ߬ߦߊ ߝߣߊ߫ ߝߙߊ߬ ߏ߬ ߟߊ߫߸ ߞߏ߬ߣߵߊ߬ ߞߊ߬ ߕߌ߲߬ߖߊ߰ߣߌ߲߬ߦߊ ߟߊߝߌ߬ߛߊ߬ߦߊ߫ ߘߐ ߏ߬ ߡߊ߬߸ ߊ߬ߟߋ ߟߋ߬ ߞߊ߬ ߟߐ߬ߘߎ߰ߓߊ߫ ߢߊ߬ ߕߌ߬ߖߊ߰ߣߌ߬ߦߊ ߛߘߊߟߊߟߌ ߘߐ߫ ߣߌߗ߭ߍߙ߸ ߡߊ߬ߟߌ ߟߊ߫߸ ߛߣߍ߬ߜ߭ߊߟߌ߫߸ ߊ߬ ߣߌ߫ ߖߌ߬ߣߍ߫ ߝߊ߲߭ ߘߏ߫ ߟߎ߫ ߘߐ߫ .
ߊ߬ ߕߎߣߎ߲߫ ( ߞߊ߬ ߝߊ߰ ) ߘߴߊ߬ ߟߊ߫ ߞߊ߬ߝߏ߬ߓߏߟߏ߲ ߘߏ߫ ߘߐ߫ ߘߟߊߖߊ߫ ߓߟߏߡߊ߬߸ ߡߍ߲ ߕߐ߯ ߦߋ߫ ߞߏ߫ ߓߊ߲ߖߊߜ߭ߙߊ߫ , ߁߈߆߄ ߞߏ߲ߞߏߜߍ ߁߂ ߡߊ߬ .
ߊ߬ߟߋ ߟߋ߬ ߦߴߊ߬ ߝߊ߬ ߘߋ߲ߞߍ߫ ߣߊ߯ߣߌ߲ߣߊ߲ ߘߌ߫ .
ߊ߬ ߦߋ߫ ߕߐߙߐ߯ߘߐ߫ ߝߌߟߊ ߟߋ߬ ߘߌ߫ ߞߊ߬ ߓߐ߫ ߟߊ߲߬ߔߊ߰ߛߌ߬ ߘߋ߲ߓߦߊ ߣߌ߫ ߛߌ߬ߟߡߊ߬ ߞߎ߲߬ߕߌ߰ ߘߋ߲ߓߦߊ ߘߏ߫ ߘߐ߫߸ ߊ߬ ߞߵߊ߬ ߟߊ߫ ߛߌ߬ߟߡߊ߬ߦߊ ߟߐ߲ߠߌ߲ ߘߐߘߎ߲߰ߧߊ ߘߊߡߌ߬ߣߊ߬ ߊߓߑߘߍߟ ߞߊߙߌߡ ߠߋ߬ ߛߘߊ߫ ߘߐ߫߸ ߛߌ߬ߟߊ߬ߡߊ߫ ߞߊ߬ߙߊ߲߬ߣߍ߲ ߡߍ߲ ߓߐߖߎ ߦߋ߫ ߝߎߕߊ߫ ߖߊ߬ߟߏ߲߬ ߘߌ߫߸ ߏ߬ ߡߍ߲ ߕߘߍ߬ ߦߋ߫ ߕߌ߬ߖߊ߰ߣߌ߬ߦߊ ߓߏߟߏ߲ߝߘߊ ߛߌ߲߬ߝߏ߲ ߘߏ߫ ߘߌ߫ .
ߊ߬ ߥߊ߫ ߘߊ߫ ߓߐ߫ ߤߊߡߑߘߊ߬ߟߊߦ ߣߌߗ߭ߍߙ ߞߣߐ߫߸ ߊ߬ ߣߌ߫ ߛ߭ߋߌߞߎ߬ ߊߡߊߘߎ߫ ߞߊ߬ ߢߐ߲߯ߦߋ߫ ߦߋ߲߬ ߠߋ߸ ߏ߬ ߡߍ߲ ߕߘߍ߬ ߦߋ߫ ߡߊߛߌ߬ߣߊ߬ ߘߌ߯ߣߊ߫ ߝߊ߯ߡߟߊ ߜߙߋ߬ߡߊߕߍ߰ߓߊ߮ ߘߌ߫߸ ߊ߬ ߣߌ߫ ߞߊ߬ ߥߊ߫ ߞߊߙߏ߫ ߦߙߌߞߊ ߓߐߒߡߊߟߌ ߞߍ߫ ߛߞߏߕߏ߫߸ ߡߏ߬ߤߊ߬ߡߍߘ ߓߋߟߏ߫ ߓߘߊ .
ߊ߬ ߓߊ߲߫ ߘߊ߫ ߞߊ߬ ߝߋߖ߭ߊ߲߫ ߞߐߛߊ߬ߥߏ߬ ߞߊ߬ ߥߊ߫ ߛߋ߫ ߞߍߙ ( ߞߊߌߙߏ߫\ߞߊߤߌ߬ߙߊ߬ ) ߸ ߞߊ߬ ߣߊ߬ ߕߏ߫ ߥߊ߫ ߟߊ߫ ߡߞߊ߫߸ ߊ߬߫ ߞߊ߬ ߡߎ߬ߤߊߡߊ߬ߘ ߊ߬ߟߌ߫ ߜ߭ߊߟߌ߫ ߟߊߛߣߍ߫ ߦߋ߲߬ ߠߋ߸ ߍߟߑߤߊߖߌ߫ ߡߐߟߐ߲ ߣߌ߫ ߛߎ߬ߘߊ߲߫ ( ߝߘߊ߬ߝߌ߲߬ߠߊ߫ ) ߕߌ߬ߖߊ߰ߣߌ߬ߦߊ ߓߏߟߏ߲ߝߘߊ ߞߊ߬ߟߌ߬ߝߊ߬ߦߊ ߟߎ߬ ߓߍ߯ ߛߐ߬ߘߐ߲߬ ߘߊ߫ ߕߊ߯ߡߊ ߏ߬ ߟߋ ߛߋ߲߬ߝߍ߫ ( ߁߈߂߈ ) ߠߊ߫ .
ߊ߬ ߕߘߍ߬ ߘߊ߫ ߕߌ߲߬ߖߊ߰ߣߌ߲߬ߦߊ ߘߐ߫ ߁߈߃߃ ߟߊ߫߸ ߡߎ߬ߤߊߡߍ߬ߘ ߊߟߌ߫ ߜ߭ߊߟߌ߫ ߓߎߕߊߟߍߓ ߟߊ߫ ߛߐ߲ߞߐߟߐ߲ߦߊ ߛߘߊ߫ ߘߐ߫߸ ߡߍ߲ ߓߐߖߎ ߦߋ߫ ߝߍߛ ߘߌ߫߸ ߊ߬ ߣߴߏ߬ ߡߍ߲ ߞߊ߬ ߢߐ߲߮ ߦߋ߫ ߊ߬ ߣߌ߫ ߢߐ߲߯ ߕߍߕߊ߯ߡߊ ߞߍ߫ ߡߞߊ߫ ߞߘߐ߬ߡߊ߲߫ .
ߊ߬ ߥߊ߫ ߘߊ߫ ߥߊ߯ߕߌߣߍ߲߫ ߞߍ߫ ߊ߬ߟ ߊߖ߭ߊߙ ߖߊ߯ߓߘߊ ߟߊ߫ ߞߊ߯ߤߌ߬ߙߊ߫߸ ߊ߬ ߣߌ߫ ߓߐߙߑߣߎ߫ ߛߎߟߑߕߊߣ ߓߘߊ߫߸ ߊ߬ ߞߵߏ߬ ߘߋ߲ߡߛߏ߫ ߞߋߟߋ߲߫ ߝߘߎ߫߸ ߊ߬ ߣߌ߫ ߡߎ߬ߤߊߡߊ߬ߘ ߓߋߟߏ߫ ߓߘߊ ߞߵߏ߬ ߝߣߊ߫ ߘߋ߲ߡߛߏ߫ ߞߋߟߋ߲߫ ߝߘߎ߫ ߦߋ߲߬߸ ߞߊ߬ ߣߊ߬ ߕߴߊ߬ ߞߐߛߊ߬ߦߌ߫ ߟߊ߫ ߤߊߡߑߘߊ߬ߟߊߦ ߛߋߞߎ߬ ߊߡߊߘߎ߫ ߓߘߊ .
ߛߋߜ߭ߎ߫ ߓߊ߲ߓߊߙߊ߲߫ ߛߏߡߊ߫ ߡߊ߲ߛߊ ߞߵߊ߬ ߓߌ߬ߟߊ߬ ߥߛߎ ߟߊ߫ .
ߊ߬ ߓߌ߬ߟߊ ߡߍ߲ ߞߍ߫ ߘߵߏ߬ ߘߐ߫߸ ߊ߬ ߥߊ߫ ߘߊ߫ ߓߐ߫ ߝߎߕߊ߫ ߖߊ߬ߟߏ߲߫߸ ߣߴߊ߬ߟߌ߬ߡߊߡߌ߲ ߞߵߊ߬ ߖߊ߬ߡߊߙߌ ߘߌ߫ ߞߏ߫ ߞߊ߬ ߖ߭ߊߎߌ߯ߦߊ ߘߏ߫ ߛߌ߲ߘߌ߫ ( ߁߈߄߁ ) ߠߊ߫ .
ߛߊ߲߬ ߕߊ߲ߣߌ߬ߛߊ߬ߓߊ߫ ߞߎ߲߬ߕߊ߮ ߞߘߐ߫߸ ߊ߬ ߞߊ߬ ߛߌ߬ߟߡߊ߬ ߛߎ߲ߣߊߡߐ߯ߦߊ ߘߙߎ߬ߛߌ߫ ߊ߲߬ߛ߭ߊ߬ߙߌߦߊ ߟߊ߫ ߞߊ߲߬ߟߐ߲ ( ߞߎ߲߬ߕߋߟߋ߲ ) ߛߘߊ߫ ߘߐ߫߸ ߡߊߟߞߌߟߞߊ ߞߕߌ߫ ߞߊ߲ߘߦߊ ߣߌ߫ ߕߌ߬ߖߊ߰ߣߌ߬ߦߊ ߛߟߐߡߌ߲ߟߐ߲߸ ߞߊ߬ ߛߐ߰ ߝߎߕߊ߫ ߖߊ߬ߟߏ߲߫ ߡߊ߬ ߞߊ߬ ߣߊ߬ ߕߴߊ߬ ߟߊߓߊ߲߫ ߠߊ߫ ߘߌ߲ߜ߭ߌߙߊߦߌ߫ ߡߊ߬ ߓߌ߲߭ ߖߌ߬ߣߍ߫ ߞߣߐ߫ ߁߈߄߈ ߠߊ߫ .
ߊ߬ ߞߵߊ߬ ߘߐߖߊ߬ ߞߊ߬ ߕߐ߮ ߛߐ߬ߘߐ߲߫ ߞߟߍ߬ ߓߛߍ ߘߐ߫߸ ߊ߬ ߣߴߊ߬ ߞߊ߬ ߞߊ߬ߙߊ߲߬ߘߋ߲߬ ߦߙߌߞߊ ߟߎ߬ ߘߟߊߘߍ߰ ߡߍ߲ ߠߎ߬ ߣߊ߬ ߘߊ߫ ߞߴߊ߬ ߟߊ߫ ߣߊ߲߬ߕߌ߰ ߡߊߞߟߐ ߟߎ߬ ߘߌ߫ ߞߐ߯ߟߊ߫ .
ߊ߬ ߟߊ߫ ߡߙߊ߬ߡߊ߬ߝߋ߲ ߠߎ߬ ߕߘߍ߬ ߦߴߋߙߐߎߞߊ ߟߎ߬ ߟߊ߫ ߞߟߍ߬ߟߊ߲߬ ߝߍ߯ߡߊ߲ ߠߎ߬ ߟߋ߬ ߘߌ߫ ߡߍ߲ ߠߎ߬ ߛߐ߬ߘߐ߲߬ߣߍ߲߬ ߦߋ߫ ߓߙߌߕߊ߲ߓߊ߫ ߘߏ߲߰ߘߐ߬ߖߎߟߊ ߟߎ߬ ߟߊ߫ ߛߙߊ߬ߟߏ߲߫߸ ߊ߬ ߞߵߊ߬ ߞߍ߫ ߡߊ߬ߣߌ߲߬ߞߊ߬ ߕߌ߲ߞߎߘߎ߲ ߥߙߍߓߊߓߊ ߟߎ߬ ߞߊ߲߬ ߁߈߅߀ ߝߊ߲߭ߝߍ߬ .
ߊ߬ ߞߊ߬ ߡߊ߲߬ߘߋ߲߫ ߞߣߍ ߝߊ߲߬ߓߊ ߣߌ߫ ߓߊ߲߬ߓߎ߰ ߟߎ߫ ߡߌߘߊ߬ ߁߈߅߃ ߟߊ߫߸ ߊ߬ ߓߊ߲߫ ߘߊ߫ ߞߵߊ߬ ߞߍ߫ ߓߊ߲ߓߊߙߊ߲߫ ߡߊ߲߬ߛߊ߬ߛߌ ߟߎ߬ ߞߊ߲߬ ߞߊ߬ ߞߎߓߋߘߊ ߢߏ߯ߙߏ߫ ߡߌ߬ߘߊ߬ ߁߈߅߄ ߝߣߊ߫ ߟߊ߫ .
߁߈߅߆ ߟߊ߫߸ ߊ߬ ߞߊ߬ ߞߙߊ߬ߕߊ߬ ߓߊ߲ߓߊߙߊ߲߫ ߡߊ߲ߛߟߊ ߡߌ߬ߘߊ߬߸ ߊ߬ ߣߌ߫ ߞߊ߬ ߡߎߙߎ߲ߕߌ ߘߏ߫ ߞߎ߲߬ߠߊߛߊ߬ߦߌ߫ ߘߊ߲߬ߠߊ߬ߕߊߡߌ߲ ߠߊ߫ .
ߞߵߊ߬ ߕߘߍ߬ ߊ߬ ߦߋ߫ ߝߊ߬ߙߊ߲߬ߛߌ߫ ߣߊ߲߬ߕߌ߮ ߟߎ߬ ߞߍ߬ߟߍ ߞߊ߲߬߸ ߊ߬ ߞߊ߬ ߖߌ߲߭ ߘߏ߫ ߟߐ߬ ߞߐߢߞߊߙߌ߫ ( ߞߎߘߍ߫ ߇߇߇ ߞߊ߬ߦߋ߫ ߕߟߋ߬ߓߋ ߘߐ߫ ) .
߁߈߅߇ ߞߏ߲ߞߏߘߌ߬ߓߌ ߟߊ߫߸ ߊ߬ ߞߊ߬ ߞߍ߬ߟߍ ߟߊߥߟߌ߬ ߞߊ߬ߛߏ߲߫ ߝߊ߰ߡߊ߬ߟߊ ߞߊ߲ߡߊ߬ ߞߊ߬ ߡߊ߬ߘߌ߬ߣߊ߬ ߖߌ߲߭ ߘߟߊߛߌ߰߸ ߏ߬ ߟߎ߫ ߣߊ߬ ߘߊ߫ ߟߊߕߟߊ߫ ߟߎ߬ߥߌߛ ߝߘߍߙߓ ( ߝߕߙߊߓߊ߫ ) ߟߊ߫ ߞߟߍ߬ߓߏߟߏ߲ ߠߎ߬ ߓߟߏ߫ ߁߈߅߇ ߥߊ߬ߛߌ߬ߥߙߊ ߁߈ ߡߊ߬ .
߁߈߅߈ ߣߌ߫ ߁߈߆߁ ߠߎ߫ ߕߍ߫߸ ߍߟߑߤߊߖߌ߬ ߎߡߊߙߎ߫ ߕߊߟ ߞߵߊ߬ ߞߍ߫ ߞߙߊ߬ߕߊ߬ ߓߊ߲ߓߊߙߊ߲߫ ߡߊ߲ߛߟߊ ߣߌ߫ ߛߋߜ߭ߎ߫ ߓߊ߲ߓߊߙߊ߲߫ ߡߊ߲ߛߟߊ ߟߎ߬ ߞߊ߲߬ ߒߜ߭ߊߣߏ߫ ߞߟߊߓߍ߲ ߝߍ߬ .
ߊ߬ ߞߊ߬ ߛߋߜ߭ߎ߫ ߞߐ߲ߛߐ߲ߧߊ߫ ߁߈߆߁ ߕߙߊߓߊ ߕߟߋ߬ ߁߀ ߡߊ߬߸ ߊ߬ ߣߊ߬ ߘߊ߫ ߦߋ߲߬ ߞߊ߬ߙߌ߬ߝߴߊ߬ ߘߋ߲ߞߍ߫ ߊߡߊ߬ߘߎ߫ ߟߊ߫ ߛߊ߲߬ ߞߋߟߋ߲߫ ߕߊ߬ߡߌ߲ ߞߐ߫߸ ߞߊ߬ ߥߊ߫ ߤߊߡߑߘߊ߬ߟߊߦ ߞߐ߲ߛߐ߲ߧߊ߫ ߦߌߟߊ߸ ߦߋ߲߬ ߡߍ߲ ߕߘߍ߬ ߦߋ߫ ߡߊߛߌ߬ߣߊ߬ ߝߌߟߊ߫ ߡߊ߲ߛߟߊ ߞߏߓߌߘߊ ߘߌ߫߸ ߦߋ߲߭ ߛߋ߫ ߘߴߊ߬ ߕߊ߫ ߓߟߏߡߊ߬ ߁߈߆߂ ߕߙߊߓߊ ߁߆ ߡߊ߬ ߞߟߊߓߍ߲߫ ߛߓߊ߬ ߞߐߝߍ߬ ߡߐ߱ ߇߀ ߀߀߀ ߣߌ߫ ߞߐ߫ ߛߊ߬ ߘߊ߫ ߡߍ߲ ߠߎ߬ ߝߍ߬ .
ߏ߬ ߟߋ ߞߵߊ߬ ߞߘߊߡߊ߫ ߞߵߊ߬ ߟߐ߬ ߊ߬ ߞߎ߲߭ߞߊ߬ߙߌ߬ߝߊ߬ ߟߊ߫ ߘߍߜ߭ߍ߲ߓߙߍ߫ ߝߊߟߊ߲ ߠߊ߫߸ ߓߊ߲ߖߊߜ߭ߙߊ߫ ߡߊߜߍ߲ ߘߐ߫߸ ߊ߬ ߕߎߣߎ߲߫ ߘߊ߫ ߝߊߟߊ߲ ߞߣߐ߫ ߦߋ߲߬ ߠߋ ߘߟߊ߬ߖߊ߬ ߓߟߏ ߘߝߊߣߍ߲ ߡߊ߬ .
ߊ߬ ߡߊ߬ߞߍ߬ ߘߋ߲ ߕߌ߬ߖߊߣ ߕߊߟ ߞߵߊ߬ ߣߐ߬ߘߐߓߌ߬ߟߊ߬ ߞߊ߬ ߕߞߎߟߍߙߌ ߟߎ߬ ߟߊ߫ ߞߎߓߋߘߊ ߟߊߦߌ߬ߙߌ߲߬ߘߌ߫ ߓߊ߲߬ߖߊ߬ߜ߭ߙߊ߫ .
ߊ߬ ߘߋ߲ߞߍ߫ ߊߡߊ߬ߘߎ߫ ߕߊߟ ߞߊ߬ ߛߋߜ߭ߎ߫ ߡߙߊ߬߸ ߊ߬ ߣߌ߫ ߢߐߣߐ߲߫߸ ߞߊ߬ ߓߊ߲߫ ߞߊ߬ ߛߊ߲ߛߊ߲ߘߌ߲߫ ߣߌ߫ ߢߊߡߌߣߊ߫ ߟߎ߫ ߕߍ߯ߟߊ ߖߋ߬ߟߌߓߊ߬ ߞߊ߲߬ߠߊ ߡߊߡߙߊ߬߸ ߓߟߍ߬ߘߜ߭ߎ߫ ߓߊ߲ߓߊߓߊ߲ ߘߏ߫ ߟߎ߫߸ ߓߊߞߎ߬ߣߎ߲߫߸ ߤߊ߲߯ ߞߊ߬ ߥߵߊ߬ ߛߌ߰ ߞߙߊ߬ߕߊ߬ ߟߊ߫߸ ߤߊ߲߯ ߞߊ߬ ߥߴߊ߬ ߛߌ߰ ߝߊ߬ߙߊ߲߬ߛߌ߬ߞߊ ߟߎ߬ ߟߊ߫ ߞߐ߲ߛߐ߲ߧߊߟߌ ߕߎ߬ߡߊ ߟߊ߫ ߁߈߉߃ ߟߊ߫ .
ߛߋߞߎ߫ ߎߡߊߙߎ߫ ߕߊߟߌ߫ ߞߊ߬ ߞߊ߬ߝߏ ߡߙߊ߬ ߘߌ߯ߣߊ߫ ߞߊߝߏߦߊ ߟߋ߬ ߞߊ߲߬ ߖߐ߲߫߸ ߡߏߙߌߓߏ߲ ߘߏ߫ ߟߎ߫ ߕߎ߲߬ ߦߋ߫ ߡߍ߲ ߘߊߝߍߛߌ߯ߦߊ ߟߊ߫ ߛߐ߲߬߸ ߏ߬ ߟߎ߬ ߡߍ߲ ߠߎ߬ ߛߏ߯ߙߏߣߍ߲߫ ߕߘߍ߬ ߦߴߊ߬ ߓߊߘߋ߲ ߣߴߊ߬ ߛߋ߲߬ߘߏ߲߬ߢߐ߲߮ ߘߏ߫ ߟߎ߫ ߟߴߊ߬ ߟߊ߫ ߤߖߌ ߝߍ߬ .
ߛߌ߬ߟߡߊ߬ߦߊ ( ߞߎ߬ߙߊ߬ߣߊ ) ߛߊ߬ߙߌ߬ߦߊ ߟߋ߬ ߕߘߍ߬ ߦߋ߫ ߞߎ߲߬ߠߊ߬ߛߌ߮ ߟߊ߫ ߞߎ߬ߙߎ߲߬ߘߎ ߓߊߖߎߡߊ ߘߌ߫ .
ߞߎ߲߬ߠߊ߬ߛߌ߰ߟߌ ߞߍߢߊ ߡߊ߬߸ ߛߋߞߎ߫ ߎߡߊߙߎ߫ ߕߊߟߌ߫ ߞߵߊ߬ ߖߌ߱ ߟߊ߫ ߌߗ߭ߌߔߑߕߌߞߊ ߟߎ߬ ߣߌ߫ ߕߙߎߞߌ ߟߎ߬ ߟߊ߫ ߡߙߊ߬ߟߌ߬ ߞߊ߲ߞߋ ߟߎ߬ ߟߋ߬ ߡߊ߬߸ ߝߊ߲߬ߞߊ ߕߟߊ ߘߐ߫ ߣߊ߲߬ߕߊ߲ ( ߔߛ߭ߊ ) ߟߎ߬ ߣߌ߫ ߣߊ߲߬ߕߌ߰ ߝߊ߲ߞߊ ( ߓߋߦ ) ߟߎ߬ ߕߍ߫ .
ߖߌ߲߬ ߓߟߋߓߟߋ ߕߘߍ߬ ߦߋ߫ ߕߌ߲߬ߞߎߘߎ߲ ߠߎ߬ ߓߍ߯ ߘߐ߫߸ ߣߊ߲߬ߕߌ߰ ߞߎ߲ߕߌ߮ ߘߏ߫ ߕߘߍ߬ ߦߋ߫ ߡߍ߲ ߞߋ߬ߟߋ߲߬ߞߋ߬ߟߋ߲߬ߠߊ ߟߎ߬ ߡߙߊ߬ ߟߊ߫߸ ߞߟߍ߬ߓߏ߬ߟߏ߲߬ ߞߋߟߋ߲߫ ߕߘߍ߬ ߦߋ߫ ߡߍ߲ ߓߟߏ߫ ߝߣߊ߫ .
ߝߌߟߊ ߟߎ߬ ߟߊ߫ ߞߐ߲ߛߐ߲ߧߊߟߌ ߕߎ߬ߡߊ ߟߋ߬ ߟߊ߫ ߡߍ߲ ߢߍߡߌ߬ߘߊ߬ߣߍ߲߫ ߕߘߍ߬ ߦߋ߫ ߡߏߘߌߓߐ߬ ߊߘߡߊ߫ ߓߟߏ߫ ߊߘߡߊߥߊ߫߸ ߏ߬ ߡߍ߲ ߕߘߍ߬ ߦߋ߫ ߞߊ߬ߝߏ߬ ߢߊߛߎߡߊߣߍ߲ ߜߙߋ߬ߡߊߕߍ߰ߓߊ߮ ߘߌ߫ ߖߐ߲߬ ߖߎߟߦߊ ߓߟߏ߫ .
ߛߓߍߟߌ ߏ߬ ߘߟߊߡߌ߬ߘߊ߬ ߞߏ߬ ߝߟߐ ߞߍ߫ ߘߊ߫ ߝߊ߬ߙߊ߲߬ߛߌ ߘߐ߫ ߤߊ߲߬ߙߌ ߜ߭ߊߘߍ߲߫ ߓߟߏ߫ ߁߉߃߅ ߟߊ߫߸ ߏ߬ ߞߐߝߍ߬ ߏ߬ ߟߊߒߡߊ߫ ߜߘߍ߫ ߟߎ߫ ߘߟߊߡߌ߬ߘߊ߬ ߘߊ߫ ߡߍ߲ ߠߎ߬ ߛߘߎ߬ߧߊ߬ ߘߴߊ߬ ߓߊ߫ ߞߘߐ ߟߊ߫߸ ߏ߬ ߘߏ߫ ߞߍ߫ ߘߊ߫ ߛߊ߲ߓߊ߬ ߖߍ߲ߜ߭ ߟߋ߬ ߓߟߏ߫ ߁߉߈߃ ߟߊ߫ .
ߎߡߊߙߎ߫ ߕߊߟ ߟߊ߫ ߘߐ߬ߝߐ ߡߊߟߐ߲ߣߍ߲߫ ߦߋ߫ ߝߌߟߊ߫ ߡߌߙߌ߲ߘߌ ߟߎ߬ ߟߊ߫ ߘߊߘߝߐߟߌ ߝߣߊ߫ ߘߐ߫ ߞߏߛߓߍ߫߸ ߊ߬ ߜߋ߲ߜߋ߲߫ ߡߊ߬ߟߌ ߟߊ߫߸ ߊ߬ ߣߌ߫ ߛߣߍ߬ߜ߭ߊߟߌ߫߸ ߊ߬ ߓߘߊ߫ ߞߍ߫ ߊߝߙߌߞߌ߬ ߕߟߋ߬ߓߋ ߛߌ߬ߟߡߊ߬ߦߊ ߜߘߌ ߛߌ߰ߓߊ߮ ߛߌߙߌ߲ ߘߌ߫߸ ߟߊ߭ߖߌ߬ ߎߡߊߙߎ߫ ߕߊߟߌ߫ ߟߊ߫ ߖߊ߲߬ߖߏ߲ ߦߋ߫ ߖߊ߬ߕߋ߬ ߟߊ߫ ߟߊ߬ߞߛߌ߬ߟߌ߬ߟߊ ߟߋ߬ ߘߌ߫߸ ߊ߬ ߣߌ߫ ߛߌ߬ߟߡߊ߬ߦߊ ߞߎ߲߬ߕߌ߰ ߓߟߋߓߟߋ ߘߌ߫ ߦߟߍ߬ߘߐ߬ߞߍ߫ ߘߊ߲ߘߐ߫ ߕߎ߲߰ߣߍ߲߬ߢߐ߲߰ߠߊ ߏ߬ ߟߎ߬ ߞߘߐ߫߸ ߡߍ߲ ߥߊ߫ ߘߊ߫ ߞߍ߫ ߒߓߊ߯ߓߊ߬ ߖߊ߯ߞߎ߫ ( ߡߏߙߌ߫ ߞߊߝߏ ߘߏ߫ ߜߙߋ߬ߡߊߕߍ߰ߓߊ߮ ߘߌ߫ ) ߥߟߊ߫ ߡߊߟߞߌ߫ ߛߌ߫߸ ߏ߬ ߡߍ߲ ߞߍ߫ ߘߴߊ߬ ߣߘߐ߬ߓߌߟߊ ߘߌ߫ ߕߌ߬ߖߊ߰ߣߌ߬ߦߊ ߞߎ߲߬ߠߊ߫ .

ߊ߬ ߛߐ߬ߘߐ߲߬ ߘߊ߫ ߓߌ߲ߠߊߥߎߟߋ߲ ߉ ߸ ߁߉߆߃ ߠߋ߬ ߟߊ߫ ߸ ߊ߬ ߦߋ߫ ߊߡߋߙߌߞߌ߫ ߌߙߌߟߊ߲ߘߌߞߊ ߟߋ߬ ߘߌ߫ ߸ߊ߬ ߦߋ߫ ߞߊ߲߫ ߟߐ߲ߠߊ ߸ ߛߓߍߛߎ߲߫ ߘߏߝߙߍߕߍߦߟߊ ߸ ߛߓߍߛߋ߲߫ ߡߊߗߋ߲߰ߓߊ ߊ߬ ߣߌ߫ ߟߊ߬ߖߍ߲߬ߛߋ߲߬ߠߌ߲߬ߠߊ ߟߋ߬ ߝߣߊ߫ ߘߌ߫ .
ߊ߬ ߦߋ߫ ߟߊ߬ߖߍ߲߬ߛߋ߲߬ߠߌ߲߬ߓߏ߲߫ ߕߌ߮ ߟߋ߬ ߘߌ߫ ߡߍ߲ ߕߐ߯ ߞߏ߫ ߍߝ߭ߊߕߊߦߑߔ ߸ ߊ߬ ߓߘߊ߫ ߞߝߊ߬ ߛߌߦߊߡߊ߲߫ ߠߊߖߍ߲ߛߍ߲߫ ߦߙߐ ߡߍ߲ ߞߊ߬ߦߌ߯ ߂߀߀߆ ߟߊ߫ .
ߊ߬ ߟߐ߲ߕߊ߫ ߘߊߞߎ߲ ߖߍ߬ߘߍߖߍ߬ߘߍ ߦߋ߫ ߖߊ߯ߓߊ ߛߓߍߟߌ߫ ߛߎ߮ ߕߌߙߌ߲ ߠߋ߬ ߘߌ߫ ߸ ߊ߬ ߜߋ߲ߜߋ߲߫ ߞߴߊ߬ߟߎ߬ ߟߊ߫ ߕߟߋ߬ߓߊ߰ߦߊ߫ ߊ߬ ߣߌ߫ ߘߐߝߙߍߕߍߦߊ߫ .
߂߀߀߃ ߟߊ߫ ߸ ߙߌ߯ߞ ߍߡߑߛߌߜ߭ߏߥߊߣ ߞߴߊ߬ ߦߌ߬ߘߊ߬ ߞߏ߫ ߊ߬ ߟߋ߫ ߟߋ߬ ߦߋ߫ ߘߎߢߊ߫ ߓߍ߯ ߘߐ߫ ߥߊ߬ߣߊ ߟߎ߬ ߝߟߐ ߘߌ߫ ߞߊ߬ ߓߍ߲߬ ߛߓߍߛߎ߲߫ ߠߎ߬ ߟߊ߫ ߘߐߝߙߍߕߍߟߌ ߡߊ߬ ߸ ߞߊ߬ߡߊߛߐ߬ߘߐ߲ ߊ߬ ߟߊ߫ ߓߊ߯ߙߊ߫ ߘߐ߬ߜߍ ߡߊ߬ ߖߊ߯ߓߊ ߛߓߍߛߎ߲߫ ߓߐߣߍ߲ߢߐ߲߰ߡߊ ߛߌߦߊߡߊ߲߫ ߠߊߕߍ߬ߘߍ ߘߐߝߙߍߕߍߦߊߟߌ ߘߐ߫ ﴿ ߖߊ߯ߓߊ ߛߓߍߛߎ߲ ߦߌ߬ߘߊ߬ߟߌ ﴾ .
ߞߊ߬ߦߌ߯ ߁߉߉߃ ߸ ߊ߬ ߓߘߊ߫ ߟߊ߬ߘߏ߲߬ߠߌ߬ ߛߓߍ ߗߍ߬ߡߍ߫ ߝߌ߬ߟߊ߬ ߣߌ߫ ߛߊ߲ߘߐ߫ ߛߓߍ߫ ߛߓߍߛߎ߲ ߠߎ߬ ߟߊߘߏ߲߭ ߘߐ߫ ߘߐߝߙߍߕߍߟߌ ߘߐ߫ ߎ߳ߣߌߞߐߘߎ߬ ߟߊ߫ ߸ ߏ߬ ߡߍ߲ ߓߘߊ߫ ߞߍ߫ ߛߊߓߎ߫ ߘߌ߫ ߞߊ߬ ߕߐ߰ߡߊ߬ߛߙߋ߬ ߓߌߟߊߞߊ߫ ߝߙߊ߬ ﴿ߌߖ߭ߏ / ߁߀߆߄߆﴾ ߞߊ߲߬ ߡߊߦߑߞߍߟ ߍߝ߭ߊߛߐߣ ߡߏߦߌ߫ ߘߊ߫ ߣߏߙߌߛߑߕߊߥߣ ߛߏ ߟߋ߬ ߟߊ߫ ߔߍ߲ߛߌߟߑߝ߭ߊߣߌߦߊ߫ ߘߐ߫ ߸ ߊ߬ ߛߐ߬ߘߐ߲ ߛߊ߲߬ ߁߂ ߊ߬ ߥߊ߯ ߘߊ߫ ߕߎߞߑߛߐߣ ߊߙߌߖ߭ߏߣߊ߫ .
ߖߐߣ ߙߏߣߊߟߘ ߙߌߦߏߟ ߕߐߟߑߞߌߣߖ.ߙ.ߙ .
ߕߐߟߑߞߌߣ ) ߟߊ߫ ߞߝߊ߬ ߛߓߍߣߍ߲ ߠߎ߬ ߘߌߦߊ ߊ߬ ߦߋ߫ ߛߊߓߎ߫ ߟߊ ߫߸ ߏ߬ ߞߴߊ߬ ߟߐ߬ ߊ߲ߜ߭ߌ߬ߟߋ߬ ߞߊ߲߬ ߞߘߐ ߞߊ߬ߙߊ߲ ߠߊ߫ ߊ߬ ߣߌ߫ ) ߖߍߙߑߡߊߣߌ߫ ߞߊ߲ ߠߎ߬ ߸ ߁߉߈߅ ߊߙߌߖ߭ߏߣߊ߫ ߖߊ߯ߓߘߊ ߟߊ߫ ߸ ߊ߬ ߞߊ߬ ߝߊ߬ߙߊ߲߬ߛߌ߬ ߸ ߛߌߔߊ߬ߣߌ߬߸ ߣߌ߫ ߊߟߌߡߊ߲߫ ߞߊ߲ ߠߎ߬ ߓߍ߯ ߞߊ߬ߙߊ߲߬ ߞߏ߲ߓߏߦߊ ߞߊߡߊ߲ ߘߐ߫ .
ߏ߬ ߞߐ߫ ߸ ߁߉߈߈ ߠߊ߫ ߊ߬ ߞߊ߬ ߘߌ߯ߣߊ ߟߎ߬ ߘߐ߬ߝߐ ߣߌ߫ ߋߙߐߔߎ߫ ߞߊ߲߫ ߠߎ߬ ߟߐ߲ߘߐߦߊ ߝߣߊ߫ ߓߊߓߋ߬ ߞߊߟߌߝߐߣߌߦߊ߫ ߖߊ߯ߓߘߊ ߟߊ߫ ߟߐߛߊ߲ߖ߭ߋߟߍߛ .
߁߉߈߉ ߟߊ߫ ߸ ߞߊ߬ߙߊ߲߬ߝߊ ߡߍ߲ ߦߋ߫ ߞߟߌ߫ ߞߏ߫ ߞߏ߲ߓߏ߫ ߡߊߙߌߖߊ߫ ߖߌߡߑߓߎߕߊߛ ߞߴߊ߬ ߟߐ߬ ߓߊߛߑߞߌߞߊ ߟߎ߬ ߟߊ߫ ߛߌߙߌ߲ ߘߏ߫ ߘߐߞߊ߬ߙߊ߲ ߠߊ߫ ߟߊ߬ߘߍ ߘߏ߫ ߛߋ߲߭ߝߍ߬ ߌߙߌߟߊ߲ߘߌ߬ ߸ ߏ߬ ߟߋ߫ ߞߐ߫ ߌߞߘߐ߫ ߸ ߊ߬ ߥߊ߫ ߘߊ߫ ߘߎߓߑߟߌ߲߫ ߞߊ߬ߙߊ߲߬ ߓߟߏ ߡߊ߫ ߸ ߝߎߟߑߓߙߊߦߑߕ ߓߊ߲߬ߘߊ߬ߡߌߘߊ ߞߣߐߡߊ߬ ߁߉߉߁ ߠߊ߫ .
߂߀߀߀ ߟߊ߫ ߸ ߊ߬ ߞߊ߬ ߌߙߌߟߊ߲ߘߌ߬ ߝߊ߬ߛߏ߬ߦߊ߬ ߛߓߍ ߛߐ߬ߘߐ߲߬ ߞߊ߬ ߊߡߋߙߌߞߌ߬ ߝߣߊ߫ ߕߊ ߕߴߊ߬ ߓߟߏ߫ ߸ ߊ߬ ߦߋ߫ ߛߌ߱ ߘߐ߫ ߕߋ߲߬ߕߋ߲߫ ߔߐ߯ߕ ߟߊߏߌߛ .
߂߀߀߀ ߟߊ߫ ߸ ߓߎߟߑߘߐߜ߭ ߞߐ߲ߘߐ߲ ߘߌ߫ ߘߴߊ߬ ߡߊ߬ ߞߊ߬ ߓߍ߲߬ ߊ߬ ߟߊ߫ ߛߋߒߞߏߟߊ߫ ߡߊߜߍ߲ ߠߎ߬ ߡߊ߬ ߎ߳ߣߌߞߐߘ ߟߊ߫ ߥߙߎߞߌ߫ ߓߊ߯ߙߊ ߟߎ߬ ߘߐ߫ .
߂߀߀߄ ߠߊ߫ ߸ ߊ߬ ߟߊߛߌ߰ ߘߊ߫ ﴿ISO TC46/WG3﴾ ߞߎ߲߬ߠߊ߫ ﴿ ߞߊ߲߫ ߛߓߍߣߍ߲ ߠߎ߫ ߟߊ߫ ߘߐ߬ߝߊ߬ߟߋ߲߬ߠߌ߲﴾ .
߂߀߁߂ ߟߊ߫ ߸ ߊ߬ ߟߊߛߌ߰ ߘߊ߫ ߞߎߘߊߞߍ߫ ߝ߭ߏߟߊߔߎ߳ߞ ߘߎ߲ߓߎ ߞߎ߲߬ߠߊ߫ ߛߌߝߊߟ ߓߟߏ߫ .
ߞߐߔߑߕ ߞߊ߲ ߕߌߙߌ߲ߠߌ߲߫ ߡߊ߲߬ߕߏ߲߬ߒߕߍ ߘߍ߭ ߞߊ߬ ߥߛߊ߬ߓߊ߰ߦߊ ߘߴߊ߬ ߡߊ߫ ߞߴߊ߬ ߦߋ߫ ߛߓߍߟߊ߲߫ ߘߐߝߙߍߕߍߦߊߣߍ߲߫ ߝߌߛߙߌ ߟߊߘߊ߲߫ ߊ߬ߟߎ߬ ߟߊ߫ ߞߊ߲ ߦߋ߫ ߂߀߀߇ ߟߊ߫ .
ߊ߬ ߣߌ߫ ߕߐߙߐ߲ߘ ߕߙߏߛߑߕߏߙߎߘ ߞߊ߬ ߛߎ߲ߝߘߍ ߘߏ߫ ߟߊߘߊ߲߫ ߣߐߙߑߝ߭ߍߖ߭ߌ߫ ߞߊ߲ ߘߏ߫ ߦߋ߫ ߂߀߀߀ ߟߊ߫ .
ߏ߬ ߞߐ߫߸ ߡߊ߲߬ߕߏ߲߬ ߠߊߘߍ߬ߣߍ߲߫ ߥߙߎߞߌ߫ ߢߍߥߟߊ ߞߊ߬ ߥߛߊ߬ߓߊ߰ߦߊ ߘߏ߫ ߞߊ߬ߙߌ߬ߝߴߊ߬ ߟߊ߫ ߊߝߑߜ߭ߊߣߌߛߑߕߊ߲߫ ߞߊ߲ ߠߎ߬ ߟߊߕߟߋ߬ߓߊ߰ߦߊ߫ ߞߊ߲ߡߊ߬ ߂߀߀߃ ߟߊ߫ ߔߊߛ߭ߑߕߏ߫ ߞߊ߲ ߸ ߘߊ߯ߙߌ ߣߌ߫ ߎߖ߭ߑߓߍߞ ﴾ .
ߎ߳ߣߍߛߑߞߏ ߟߊ߫ ߘߍ߬ߡߍ߲߬ߠߌ߲߫ ߞߣߐߡߊ߬ ߊ߬ߟߋ ߣߌ߫ ߓߊ߬ߓߊ߫ ߡߊ߬ߡߊ߬ߘߌ߫ ߖߊ߰ߣߍ߫ ߞߊ߬ ߒߞߏ ߛߓߍߘߋ߲ ߘߏߝߙߍߕߍߟߌ ߓߊ߯ߙߊ ߟߎ߬ ߞߍ߫ ߞߵߏ߬ ߟߊߥߊ߲ߞߊ߫ ߔߊ߬ߙߌ߫ ߂߀߀߅ ߟߊ߫ .
ߊ߬ ߟߊ߫ ߞߍߣߍ߲ ߘߏ߫ ߟߋ߬ ߝߣߊ߫ ߦߋ߫ `` ߊߟߌ߯ߛ ߟߊ߫ ߞߎ߲߬ߝߍ߬ߕߊ߯ߟߌ `` ߞߊ߬ߝߊ ߘߟߊߡߌߘߊ ߘߌ߫ ߞߊ߲߫ ߛߌߦߊߡߊ߲߫ ߘߐ߫ .
ߊ߬ ߟߊ߫ ߍߝ߭ߊߕߊߦߑߔ ߥߊߟߌߘߊ ߓߘߊ߫ ߞߝߊ߬ ߁߃߉ ߟߊߖߍ߲ߛߍ߲߫ ߊ߬ ߛߌ߲ߘߌ ߣߌ߫ ߓߌ߬ ߕߍ .

ߌߛߑߡߊߦߍߟ ߓߊ߲߬ߞߎ߬ߙߊ ߥߟߏߘߊ ߓߌߣߊߥߎߟߋ߲ ߕߟߋ߬ ߂ / ߁߉߈߅ ߟߋ߬ ߟߊ߫ ߞߐߣߊߞߙߌ߫ ﴿ߖߌ߬ߣߍ߬﴾ ߊ߬ ߦߋ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߖߊ߯ߓߊߞߊ߲ߞߋߡߊ ߟߋ߬ ߘߌ߫ .
ߊ߬ ߞߴߊ߬ ߟߊ߫ ߕߎ߬ߜߍ߬ߕߎ߬ߜߍ߬ߦߊ ߘߊߡߌ߬ߣߴߏ߬ ߜ߭ߊ߬ߛߋߟߊߞ ߝߊ߬ߛߏ߬ߟߞߊ ߘߐ߫ ، ߞߐߙߑߛߋ ߘߐ߫ ߸ ߊ߬ ߞߊ߬ ߘߊߡߌ߬ߣߊ߬ ߟߎ߬ ߟߐ߲߫ ߸ ߊ߬ ߛߊ߲ߖߌ߫ ߁߈ ߡߊ߬ ߸ ߊ߬ ߞߊ߬ ߕߎ߬ ߂ ߘߏ߲߬ ߓߌ߬ߟߊ߬ߢߐ߲߰ߠߊ ߉ ߘߐ߫ ߊ߬ ߟߊ߫ ߛߊ߲ߖߌ ߞߎ߲߬ߝߟߐ ߏ߬ ߘߐ߫ .
ߏ߬ ߕߎ߲߰ߕߊ߬ ߘߐ߫ ߸ ߡߊ߲ߛ ߞߴߊ߬ ߟߊߛߐ߬ߘߐ߲߬ ߊ߬ ߓߊ߲ ߞߐ ߘߐ߫ ߕߎ߬ ߁߃ ߘߏ߲߬ ߠߊ߫ ߡߊ߬ߝߣߍߣߌ߲ ߘߏ߫ ߛߋ߲߬ߝߍ߬ ߂߀߀߄ - ߂߀߀߅ .
ߊ߬ ߟߊ߫ ߟߊߕߊ߬ߡߌ߲߬ߠߌ߲ ߏ߬ ߞߍ߫ ߘߊ߫ ߋߙߏ ߞߋ߲߬ߥߟߎ ߈ ߠߋ߬ ߟߊ߫ .
ߊ߬ ߞߴߊ߬ ߞߐߛߊ߬ߦߌ߲߬ ߝߊ߬ߙߊ߲߬ߛߌ߫ ߞߊ߬ ߞߟߊ߬ߣߐ߬ߦߊ߬ߟߌ ߞߍ߫ ߊ߬ ߣߌ߫ ߍߝ߭ .
ߛߋ .
ߊ߬ ߞߴߊ߬ ߟߊ߫ ߓߙߊߘߓߐ ߝߟߐ ߞߍ߫ ߖߌ߬ߣߍ߬ ߛߘߍ ߝߍ߬ ߓߌߣߊߥߎߟߋ߲ ߕߟߋ߬ ߇ / ߂߀߀߆ ߟߋ߬ ߟߊ߫ ߖߌ߬ߣߍ߬ ߣߌ߫ ߕߏߜ߭ߏ߬ ߟߊ߫ ߕߋߙߌߦߊ ߕߏ߬ߟߊ߲߬ߕߊ߲ ߘߐ߫ ߸ ߖߌ߬ߣߍ߬ ߛߎߘߊ߲߫ ߘߊ߫ ߁- ߀ .
ߊ߬ ߞߴߊ߬ ߘߊߡߌ߬ߣߊ߬ ߕߟߋ߬ ߘߊ߲ߘߐ߫ ߕߊ߬ߡߌ߬ߣߍ߲ ߞߐߝߍ߬ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߘߐ߫ ߸ ߡߍ߲ ߛߌ߲߬ߝߏ߲߬ߧߊ߫ ߘߊ߫ ߌߖ߭ߌߔߕߌ ߸ ߛߊ߲ߞߊߢߐ߯ߦߊ ߸ ߊ߬ ߕߘߍ߬ ߘߊ߫ ߓߌ߬ߟߊ߬ߢߐ߲߰ߠߊ ߃ ߘߐ߫ ، ߖߌ߬ߣߍ߬ ߣߌ߫ ߛߣߍ߬ߜ߭ߊߟߌ߫ ߞߊ߬ ߢߐ߲߯ ߓߍ߲߬ ߕߊ߲ߞߏ ߣߊ߯ߣߌ߲ߣߊ߲ ߘߐ߫ .
ߊ߬ ߞߴߊ߬ ߟߊ߫ ߕߎ߬ ߝߟߐߡߊ ߘߏ߲߬ ߝߊ߬ߛߏ ߛߘߍ ߘߐ߫ ߕߎߟߊߝߌ߲ ߕߟߋ߬ ߉ ߂߀߀߇ ߟߋ߬ ߟߊ߫ ߖߌ߬ߣߍ߬ ߣߌ߫ ߞߊߔߑߝ߭ߍߙ ߟߊ߫ ߢߐ߲߯ߓߍ߲ ߘߐ߫ ߸ ߖߌ߬ߣߍ߬ ߛߎߘߊ߲߫ ߘߊ߫ ߄ - ߀ ، ߏ߬ ߘߊ߫ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߂߀߀߈ ߟߊ߬ߓߐ߬ߟߌ ߟߋ߬ ߘߐ߫ .
ߊ߬ ߞߴߊ߬ ߟߊ߫ ߕߎ߭ ߝߌߟߊߣߊ߲ ߝߣߊ߫ ߘߏ߲߬ ߖߌ߬ߣߍ߬ ߣߌ߫ ߛߎ߬ߘߊ߲߬ ߠߊ ߕߋߙߌߦߊ ߕߏ߬ߟߊ߲߬ߕߊ߲ ߠߋ߬ ߘߐ߫ ߓߌ߲ߠߊߥߎߟߋ߲ ߁߁ / ߂߀߀߈ .
ߖߌ߬ߣߍ߬ ߞߊ߬ ߛߎ߬ߘߊ߲߬ ߘߊߘߌ ߞߏߛߓߍ߫ ߆ - ߀ .
ߕߟߋ߬ ߘߡߊ ߕߊ߬ߡߌ߲߬ߣߍ߲ ߞߐߝߍ߬ ߸ ߊ߬ ߞߴߊ߬ ߟߊ߫ ߕߘߍ߬ߒ߬ߘߐ߬ߦߊ ߝߌߟߊߣߊ߲ ߞߍ߫ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߘߐ߫ ߸ ߏ߬ ߡߍ߲ ߞߍ ߘߊ߫ ߜ߭ߊ߯ߣߊ .
ߛߊ߲ߞߊߢߐ߲߯ߦߊ ߏ߬ ߘߐ߫ ߸ ߊ߬ ߕߏߟߏ߲߫ ߘߊ߫ ߓߌ߬ߟߊ߬ߢߐ߲߰ߠߊ ߄ ߠߋ߬ ߘߐ߫ ߞߊ߬ ߕߎ ߁ ߘߏ߲߬ ߞߙߎ ߟߎ߬ ߟߊ߫ ߢߐ߲߯ߓߍ߲ ߘߐ߫ ߸ ߖߌ߬ߣߍ߬ ߣߌ߫ ߡߊ߬ߙߐߞߎ߫ ߟߋ߬ ߕߏߟߏ߲ ߘߴߏ߬ ߘߐ߫ .
ߖߌ߬ߣߍ߬ ߦߟߍ߬ ߘߊ߫ ߢߐ߲߯ߓߍ߲ ߄߲ ߘߐ߫ ߸ ߊ߬ ߣߌ߫ ߜߋ߲ߞߐ߰ߖߌ߬ߘߊ ߟߋ߬ ߞߊ߬ ߢߐ߲ߓߍ߲ ߏ߬ ߘߐ߫ .
ߊ߬ ߞߊ߬ ߕߘߍ߬ ߘߊ߫ ߖߊ߯ߓߊ ߖߌߟߊߝߍ ߂߀߁߀ ߟߊ߬ߓߐ߬ߟߌ ߘߐ߫ .
ߊ߬ ߞߴߊ߬ ߘߐߜߍ߫ ߕߎ߬ ߅ ߟߋ߬ ߘߏ߲߬ ߓߟߏߡߊ߬ ߸ ߒ߬ߞߊ߬ ߓߙߊߘߓߐ ߞߋߟߋ߲߫ ߏ߬ ߘߐ߫ ߸ ߊ߬ ߞߋߟߋ߲߫ ߞߊ߬ ߕߎ߭ ߃ ߟߋ߬ ߘߏ߲߬ ߖߌ߬ߣߍ߬ ߣߌ߫ ߣߊߡߌߓߌ ߟߊ߫ ߢߐ߲߯ߓߍ߲ ߏ߬ ߘߐ߫ ߸ ߖߌ߬ߣߍ߬ ߛߎߘߊ߲߫ ߘߊ߫ ߄ - ߀ ، ߏ߬ ߞߍ߫ ߘߊ߫ ߥߊ߬ߛߌߥߊ߬ߙߊ ߕߟߋ߬ ߂߂ ߟߋ߬ ߟߊ߫ ߂߀߀߈ ߠߊ߫ .
ߊ߬ ߞߊ߬ ߕߎ߬ ߁ ߝߣߊ߫ ߘߏ߲߬ ߕߎ߲߯ߣߌ߲߫ ߖߌ߬ߣߍ߬ ߣߌ߫ ߣߊߡߌߓߌ ߟߊ߫ ߢߐ߲߯ߓߍ߲ ߘߐ߫ ، ߊ߬ ߞߊ߬ ߞߋߟߋ߲߫ ߘߏ߲߬ ߖߌ߬ߣߍ߬ ߣߌ߫ ߞߋߣߌߦߊ ߟߊ߫ ߢߐ߲߯ߓߍ߲ ߘߐ߫ ߌߞߐ߫ ߕߎ߲߯ .
ߊ߬ ߞߴߊ߬ ߘߊߡߌ߬ߣߊ߬ ߕߎ߲߯ߣߌ߲߫ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߂߀߁߂ ߘߐ߫ .
ߊ߬ ߞߊ߬ ߕߎ߬ ߞߋߟߋ߲߫ ߘߏ߲߬ ߖߌ߬ߣߍ߬ ߣߌ߫ ߡߘߊߜ߭ߊߛߑߞߊߙ ߟߊ߫ ߢߐ߲߯ߓߍ߲ ߘߐ߫ ߸ ߊ߬ ߣߌ߫ ߞߊ߬ ߞߋߟߋ߲߫ ߝߣߊ߫ ߘߏ߲߬ ߖߌ߬ߣߍ߬ ߣߌ߫ ߣߌߖ߭ߋߙߌߦߊ ߟߊ߫ ߢߐ߲߯ߓߍ߲ ߘߐ߫ .
߂߀߁߂ ߓߌߣߊߥߎߟߋ߲ ߠߊ߬ ߸ ߊ߬ ߞߴߊ߬ ߟߊ߫ ߕߘߍ߬ߒ߬ߘߐ߬ߦߊߟߌ ߃߲ ߠߊߓߊ߲ ߞߍ߫ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߘߐ߫ ، ߏ߬ ߡߍ߲ ߛߌ߲߬ߝߏ߲߬ߧߊ߫ ߘߊ߫ ߕߍߕߎ߲ߧߊ ߓߟߏߡߊ߬ ߜ߭ߊ߬ߓߐ߲߬ ߠߌ߫ ߕߍߡߊߓߊ߲߮ ߖߌ߬ߣߍ߫ ߓߟߏ߫ ، ߊ߬ ߕߏߟߏ߲߫ ߘߊ߫ ߓߙߊߘߓߐ ߃ ߟߋ߬ ߘߐ߫ ، ߊ߬ ߞߴߊ߬ ߖߘߍ߬ߘߌ ߟߴߏ߬ ߞߏߛߓߍ߫ ߸ ߖߌ߬ߣߍ߬ ߞߊ߬ ߓߐߛߑߥߊߣߊ ߘߊ߬ߘߴߊ߬ ߢߊ ߖߍ߬ߘߍߖߍ߬ߘߍ ߡߊ߬ ߸ ߊ߬ ߞߊ߬ ߕߏ߬ߟߊ߲ ߘߌߞߏ ߁ ߞߍ߫ ߊ߬ ߕߏ߬ߟߊ߲߬ߕߊ߲ ߢߐ߲߮ ߣߊߓߌ ߛߎߡߊ ߡߊ߬ ߞߴߊ߬ ߘߏ߲߬ .
ߖߊ߬ߕߋ߬ߓߐ߬ߟߌ ߓߟߏߡߊ߬ ߸ ߛߎߘߊ߲ߠߌ߲ ߁ ، ߞߙߊߕߊߕߊ߫ ߁ ، ߗߌߙߏ߲ߠߌ߲ ߁، ߖߌ߬ߣߍ߬ ߡߊ߫ ߛߋ߫ ߕߊ߬ߡߌ߲߬ߠߊ߫ ߡߎ߬ߕߎ߲߬ ߞߙߎ ߟߎ߬ ߟߊ߫ ߕߊ߲ߠߌ߲ ߝߟߐ߫ ߏ߬ ߘߐ߫ .
ߌߛߑߡߊߦߍߟ ߓߊ߲߬ߞߎ߬ߙߊ ߞߴߊ߬ ߟߊ߫ ߕߎ߬ ߟߊߓߊ߲ ߘߏ߲߫ ߖߌ߬ߣߍ߬ ߣߌ߫ ߡߊ߬ߙߐߞߎ߫ ߟߊ߫ ߕߋߙߌߦߊ ߕߏ߬ߟߊ߲߬ߕߊ߲ ߠߋ߬ ߘߐ߫ ߘߓߊ߬ߓߌߟߊ ߕߟߋ߬ ߁߅ / ߂߀߁߂ ߟߊ߫ ، ߖߌ߬ߣߍ߬ ߛߎߘߊ߲߫ ߘߊ߫ ߂ - ߁ .
ߊ߬ ߞߴߊ߬ ߟߊ߫ ߝߊ߬ߛߏ ߛߘߍ ߓߊߕߐߡߐ߲ߠߌ߲ ߕߏ߬ߟߊ߲߬ߕߊ߲ ߠߊߓߊ߲ ߞߍ߫ ߖߌ߬ߣߍ߬ ߣߌ߫ ߗߊߘ ߟߊ߫ ߕߋߙߌߦߊ ߕߏ߬ߟߊ߲߬ߕߊ߲ ߠߋ߬ ߛߋ߲߬ߝߍ߬ ߂߀߁߅ ߥߊ߬ߛߌߥߊ߬ߙߊ ߟ ، ߖߌ߬ߣߍ߬ ߝߏߘߊ߫ ߁ - ߂ .

ߔߊߛߑߞߊߟ ߝߍ߲ߘߎߣߏ ߥߟߏ߫ ߘߊ߫ ߓߌߣߊߥߎߟߋ߲ ߕߟߋ߬ ߂߇ / ߁߉߈߁ ߞߐߣߊߞߙߌ߫ ﴿ߖߌ߬ߣߍ߬﴾ ، ߊ߬ ߦߋ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߖߊ߯ߓߊߞߊ߲ߞߋߡߊ ߟߋ߬ ߘߌ߫ ، ߊ߬ ߦߴߊ߬ ߕߎ߬ߜߍ߬ߕߎ߬ߜߍ߬ ߟߊ߫ ߕߍߡߟߊ ߢߍߕߊ߮ ߘߐ߫ .
ߔߊߛߑߞߊߟ ߝߍ߲ߘߎߣߏ ߥߟߏ߫ ߘߊ߫ ߓߌߣߊߥߎߟߋ߲ ߕߟߋ߬ ߂߇ / ߁߉߈߁ ߞߐߣߊߞߙߌ߫ ﴿ߖߌ߬ߣߍ߬﴾ ، ߊ߬ ߦߋ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߖߊ߯ߓߊߞߊ߲ߞߋߡߊ ߟߋ߬ ߘߌ߫ ، ߊ߬ ߦߴߊ߬ ߕߎ߬ߜߍ߬ߕߎ߬ߜߍ߬ ߟߊ߫ ߕߍߡߟߊ ߢߍߕߊ߮ ߘߐ߫ .
ߊ߬ ߟߐߣߍ߲߫ ߊ߬ ߟߊ߫ ߕߏ߬ߟߊ߲ ߠߎ߬ ߟߊߕߊ߬ߡߌ߲߬ ߠߋ߬ ߘߐ߫ ߖ߭ߌߙߐ߲ߘߍ߲ ߘߋ߬ ߓߐ߬ߙߑߘߏ ، ߊ߬ ߞߍ߫ ߘߊ߫ ߝߊ߬ߙߊ߲߬ߛߌ߫ ߞߟߏߞߕߏ ߘߌ߫ ߞߴߊ߬ ߕߏ߫ ߦߋ߲߬ ߡߍ߲ ߘߐ߫ ، ߊ߬ ߣߴߊ߬ ߟߊ߫ ߕߏ߬ߟߊ߲ ߠߊߕߊ߬ߡߌ߲߬ ߘߐ߫ ߊ .
ߍߛ .
ߛߍ߲ߕߋߕߌߦߍ߲ߣ .
ߊ߬ ߞߴߊ߬ ߡߊߝߟߍ߫ ߘߊߡߌ߬ߣߊ߬ ߍߙ .
ߛߋ .
ߟߍ߲ߛ .
ߡߊߝߟߍ߫ ߡߍ߲ ߞߎ߲߬ߘߏ߲߬ ߘߌߦߊ߫ ߘߊ߫ ، ߞߏ߬ߣߌ߲߬ ߞߐ߬ߘߎ߮ ߣߍߣߍ ߞߊ߬ ߔߊߛߑߞߊߟ ߡߊߛߌߟߊ߲ ، ߏ߬ ߘߐ߫ ߸ ߊ߬ ߞߴߊ߬ ߘߴߊ߬ ߢߍ߫ ߊ߬ ߦߋ߫ ߕߊ߯ ߊ߬ ߡߊߝߟߍ߫ ߦߙߐ ߜߘߍ߫ .
ߊ߬ ߘߏ߲߬ ߘߊ߬ ﴿FCGB﴾ ߘߐ߫ ߞߴߊ߬ߟߎ߬ ߛߎߘߊ߲ ߞߴߊ߬ ߟߎ߬ ߞߍ߫ ߝߊ߬ߙߊ߲߬ߛߌ߫ ߛߊ߲ߖߌ ߁߇ ߘߋ߲ ߠߎ߬ ߘߐ߫ ߞߟߏߞߕߏ ߘߌ߫ ߛߊ߲߬ ߝߟߐ ߏ߬ ߟߊ߫ .
ߋߟߌ ߞߴߊ߬ ߡߊߘߏ߲߬ ߊ߬ ߟߊ߫ ߸ ߝߏߣߌ߲ߞߋ ߔߊߛߑߞߊߟ ߞߊ߬ ߟߌߜ߭ߌ ߁߭ ߘߊߡߌ߬ߣߊ߬ ߏ߬ ߝߍ߬ ߌߞߘߐ߫ ، ߣߍߣߍߓߊ ߕߟߋ߬ ߁߂ / ߁߉߉߈ ߟߊ߫ ߸ ߊ߬ߟߎ߬ ߣߌ߫ ߓߐ߬ߙߑߘߏ ߟߊ߫ ߢߐ߲߯ߓߍ߲ ߘߏ߫ ߛߋ߲߬ߝߍ߬ ߸ ߖߌ߬ߣߍ߬ ߓߟߋ߬ߓߟߋ ߣߊ߬ ߘߊ߫ ߛߎߘߊ߲߫ ߏ߬ ߝߣߊ߫ ߘߐ߫ ﴿ߕߎ߭ ߃- ߀﴾ .
ߊ߬ ߣߊ߬ ߕߘߍ߬ ߓߊ߯ߙߊߟߞߊ ߟߎ߬ ߟߊ߫ ߞߙߎ ߘߐ߫ ߞߊߟߌߦߊ߫ ߓߟߏߡߊ߬ ߸ ߊ߬ ߣߴߊ߬ ߞߴߊ߬ ߘߋ߬ߙߌ߬ߟߌ߬ ߘߊߡߌ߬ߣߊ߫ ߖ߭ߊ߲ ߔߌߦߍߙ ߔߊߔߌ߲ ߝߍ߬ ߦߋ߲߬ .
ߞߴߊ߬ ߕߏ߫ ߓߐ߬ߙߑߘߏ ߁߉߉߉ ߟߊ߫ ߸ ߊ߬ ߞߊ߬ ߕߎ߭ ߘߏ߫ ߘߏ߲߬ ߊ߬ ߞߴߊ߬ ߡߐ߬ߟߐ߲߬ߧߊ ߔߊ߬ߙߌ߬ ߣߌ߫ ߓߐ߬ߙߑߘߏ ߟߊ߫ ߢߐ߲߯ߓߍ߲ ߛߋ߲߬ߝߍ߬ .
ߊ߬ ߛߊ߲߬ ߂߁߸ ߔߊߛߑߞߊߟ ߡߊ߫ ߛߋ߫ ߡߍ߲ ߟߌߜ߭ߌ ߁߭ ߘߐ߫ ߝߋߎ߫ .
ߊ߬ ߝߊ߬ ߛߟߐߡߌ߲ߠߞߊ ߞߴߊ߬ ߟߊ߫ ߕߊ߯ ߏ߬ ߘߐ߫ ߓߙߋߕߊߦߌ߲ ߛߘߍ ߘߏ߫ ߘߐ߫ ߡߍ߲ ߕߐ߯ ߞߏ߫ ﴿ߍߝ .
ߛߋ ߟߏߙߌߦߊ߲﴾ ، ߊ߬ ߛߋ߫ ߘߴߊ߬ ߖߘߍ߬ߡߊߛߐ߬ߘߐ߲߬ ߠߊ߫ ߦߋ߲߬ ߡߍ߲ ߘߐ߫ .
ߞߴߊ߬ ߕߏ߫ ߍߝ .
ߛߋ ߟߏߙߌߦߊ߲ ߸ ߊ߬ ߕߎ߲߬ ߝߏߦߌ߬ ߟߋ߬ ߟߊ߫ ߡߊ߲߬ߘߌ ߟߊ߫ ߓߘߍ߬ ߸ ߝߏ߫ ߡߐ߱ ߘߌ߫ ߣߴߌ ߕߊ߰ߛߌ߬ ߡߍ߲ ߠߎ߬ ߡߊ߫ ، ߊ߬ ߣߌ߫ ߖ߭ߋߦߊ߲ ߞߑߟߊߎߘ ߘߊߙߑߛߋߝ߭ߌߟ ߟߊ߫ ߢߐ߲߯ߓߍ߲ ߘߐ߫ ߸ ߏ߬ ߡߍ߲ ߣߊ߬ߕߐ߫ ߞߍ߫ ߟߴߊ߬ ߞߘߐ߬ߞߍ߫ ߘߌ߫ ߞߊ߬ߣߌ߲߬ ، ߊ߬ ߞߊ߬ ߕߎ߬ ߆ ߘߏ߲߬ ߞߟߏߞߕߏߦߊ ߘߐ߫ ߊ߬ ߣߌ߫ ߞߊ߬ ߛߋߓߊ߯ߦߊ߫ ߛߐ߬ߘߐ߲߬ ߝߊ߬ߙߊ߲߬ߛߌ߫ ߖߌߟߊߝߍ ﴿final﴾ ߘߐ߫ ߂߀߀߂ ߟߊ߫ ߸ ߏ߬ ߞߍ߫ ߘߴߊ߬ߟߎ߬ ߣߌ߫ ߍߝ .
ߛߋ .
ߓߊ߬ߛߑߕߌߦߊ ߓߌ߬ߟߊ߬ߢߐ߲߰ߠߊ ߟߋ߬ ߘߐ߫ .
ߊ߬ ߞߊ߬ ߟߌߜ߭ߌ ߖߌߟߊߝߍ ߜߘߍ߫ ﴿final﴾ ߘߊߡߌ߬ߣߊ߬ ߸ ߊ߬ ߝߏߘߊ߫ ߏ߬ ߟߊ߫ ، ߊ߬ߟߎ߬ ߣߌ߫ ߖ߭ߌߙߐ߲ߘߌ߲ߛ ߘߋ߬ ߓߐ߬ߙߑߘߏ ߟߋ߬ ߞߊ߬ ߢߐ߲߯ ߓߍ߲߬ ߏ߬ ߘߐ߫ .
ߊ߬ ߞߐߛߊߦߌ߲ ߞߊ߬ ߣߊ߬ ߖ߭ߌߙߐ߲ߣ ߸ ߊ߬ ߕߎ߲߬ ߕߍ߫ ߡߎ߬ߕߎ߲߬ ߌ ߣߴߊ߬ ߝߐ߫ ߞߘߐ߬ߡߊ߲߫ ، ߊ߬ ߕߎ߲߬ ߓߘߊ߫ ߞߍ߫ ߕߏ߬ߟߊ߲߬ߕߊ߲ߠߊ ߟߊߞߐ߮ߣߍ߲ ߖߘߍ߬ߖߘߍ߬ ߘߌ߫ ، ߋߟߌ ߓߏߔ ߞߊ߬ ߝߊ߲߬ߞߊ ߖߍ߬ߘߍߖߍ߬ߘߍ ߘߴߊ߬ ߡߊ߬ ߞߊߡߊ߲ ߕߍߡߟߊ ߘߐ߫ ߸ ߏ߬ ߞߍ߫ : ߝߍ߲ߘߎߣߏ ߡߊ߫ ߕߌ߲ߞߌ ߟߊߟߐ߬ ߖߐ߲߬ߛߴߊ߬ ߘߌ߫ ߞߍ߫ ߔߋߑߘߙߏ ߡߌߜ߭ߍߟ ߔߏߟߋߕߊ ߢߐ߲߰ ߘߌ߫ ߕߏ߬ߟߊ߲߬ ߘߌ߬ߟߌ ߘߐ߫ .
߂߀߀߃ - ߂߀߀߄ ߛߊ߲߬ ߟߊߓߊ߲ߠߊ ߸ ߊ߬ ߟߊ߫ ߛߘߍ ߞߊ߬ ߞߎ߲߬ߠߊ߬ߝߏ߬ߣߌ߲ ߖߎ߮ ߘߏ߫ ߟߊߓߐ߫ ߸ ߣߴߏ߬ ߦߴߊ߬ ߞߍ߫ ߘߌ߫ ߞߊ߫ ߛߘߍ ߜߘߍ߫ ߢߌߣߌ߲߫ .
ߋߟߌ ߓߏߔ ߡߍ߲ ߕߘߍ߬ ߦߋ߫ ߊ .
ߍߛ .
ߛߍ߲ߕߋߕߌߦߍ߲ߣ ߟߊ߬ߘߋ߬ߙߌ߬ߟߌ߬ߟߊ ߘߌ߫ ߸ ߏ߬ ߛߐ߲߬ ߘߴߊ߬ ߛߌ߲ߞߊߟߌ ߞߏ ߡߴߊ߬ ߣߌ߫ ߛߊ߬ߣߌ߲ ߞߍߗߏ߮ .
ߊ߬ ߣߊ߬ ߘߊ߫ ߕߏ߫ ߜ߭ߐߟߑߝ ߟߎ߬ ߣߴߊ߬ߟߎ߬ ߟߊ߫ ߖߌߥߎ߫ ߥߊߘߌ߫ ߸ ߊ߬ ߣߊ߬ ߘߊ߫ ߕߏ߫ ߜ߭ߐߟߑߝ ߦߋ߲߬ ߞߊ߬ ߕߏߟߏ߲ ߛߊ߲ߖߌ߫ ߃ ߖߊ߬ߣߍ߲ ߞߘߐ߫ ߘߙߌ߬ߞߌ ߛߎ߯ ߞߋߟߋ߲߫ ߘߐ߫ ߸ ߣߊߟߌ߬ߡߎ߲߫ ߟߌߜ߭ߌ ߁ ߕߏ߬ߟߊ߲߬ߕߊ߲߬ߠߊ ߞߘߐ߫ ﴿ ߡߊߕ ߡߎߛߌߟߎ ߞߌߡ﴾ ߘߌ߫ .
ߊ߬ ߞߴߊ߬ ߢߊߦߋ߫ ߞߴߊ߬ ߟߊߕߊ߯ߟߌ ߣߊ߲߬ߝߟߏ߬ߦߊ߬ߟߌ ߓߘߊ߫ ߓߊ߲߫ ߞߍ߫ ߟߊ߫ ߌ ߣߴߊ߬ ߝߊ߬ߘߌ߬ߡߊ߬ߞߟߏ߬ߟߊ .
ߔߊߛߑߞߊߟ ߝߍ߲ߘߎߣߏ ߞߴߊ߬ ߡߊߡߌ߬ߣߊ߬ ߡߎ߬ߕߎ߲߬ ߛߊ߫ ߸ ߊ߬ ߞߴߊ߬ ߟߊ߫ ߓߌ߬ߟߊ߬ߢߐ߲߰ߠߊ ߝߟߐ ߛߋߓߊ߯ߦߊ ߛߐߘߐ߲߬ ߞߴߊ߬ ߕߏ߫ ߊߟߑߛߊߘ ߘߏߤߊ ߟߊ߫ ߕߏ߬ߟߊ߲߬ߕߊ߲ ߘߙߌ߬ߞߌ ߘߐ߫ ، ߞߕߊߙ ߞߟߏߞߕߏ ߡߐ߬ߟߐ߲߬ߡߊ ߟߎ߬ ߟߊ߫ ߢߐ߲߯ߓߍ߲߫ ߘߐ߫ ߸ ߊ߬ߟߎ߬ ߣߌ߫ ߊߟߑߜߙߊߝߊ ߟߋ߬ ߓߌ߬ߟߊ߬ ߘߊ߫ ߢߐ߲߯ߠߊ ߕߎ߭﴿ ߂ - ߁﴾ .
ߊ߬ ߞߴߊ߬ ߟߊ߫ ߕߎ߬ ߝߟߐ߫ ߘߏ߲߬ ߊ߬ ߟߊ߫ ߛߘߍ ߞߎߘߊ ߘߐ߫ ߏ߬ ߛߋ߲߬ ߠߋ߬ ߝߍ߬ .
ߛߊ߲߬ ߞߋߟߋ߲߫ ߏ߬ ߖߍ߬ߘߍ ߝߣߊ߫ ߟߊ߫ ߸ ߊ߬ߟߎ߬ ߟߊߓߊ߲߫ ߣߊ߬ ߘߊ߫ ߞߍ߫ ߞߕߊߙ ߞߟߏߞߕߏ ߝߌߟߊߣߊ߲ ﴿߂߲﴾ ߘߌ߫ ، ߊ߬ ߣߴߊ߬ ߟߊ߫ ߛߘߍ ߞߊ߬ߣߌ߲߬ .
ߊ߬ ߞߊ߬ ߣߎ߬ ߁߀ ߣߌ߫ ߞߐ߫ ߟߋ߬ ߘߏ߲߬ ߂߀߀߉ ߘߓߊ߬ߓߌߟߊ ߟߊ߫ ߸ ߞߕߊߙ ߛߘߍ ߜߘߍ߫ ߞߵߊ߬ ߛߌ߲ߞߊ߫ ، ߣߵߏ߬ ߦߋ߫ ߊߟߑߙߊߦߊ߲ߣ ߘߌ߫ ، ߞߏ߬ߣߌ߲߬ : ߊ߬ ߞߊ߬ ߞߊߙߏ߫ ߆ ߘߐߙߐ߲߫ ߠߋ߬ ߞߍ߫ ߦߋ߲߬ ߸ ߓߊߏ߬ : ߊߙߊߓߎ ߛߊ߬ߥߏߘߌ߬ߦߊ ߘߛߍ ߘߏ߫ ߝߣߊ߫ ߞߴߊ߬ ߛߌ߲ߞߊ߫ ߸ ߣߊߟߌ߬ߡߎ߲߫ ߊߟߑߣߊߛ ߙߌߦߊߘ ߘߌ߫ ، ߏ߬ ߞߍ߫ ߘߊ߫ ߂߀߁߀ ߠߋ߬ ߟߊ߫ .
ߊ߬ ߟߊߓߊ߲߫ ߣߊ߬ ߘߴߊ߬ ߟߊ߫ ߟߊ߬ߤߘߌ߫ ߛߐ߬ߘߐ߲߬ ߊߟߑߙߊߦߊ߲ߣ ߝߍ߬ ߂߀߁߀ ߣߍߣߍߓߊ ߟߊ߫ .
ߍߛ .
ߡߏߣߊߞߏ ߕߍ߫ ߞߊ߬ ߡߎߛߊ ߡߊ߰ߗ߭ߎ ߣߐ߰ߘߐ߬ߓߌ߬ߟߊ ، ߊ߬ ߣߊ߬ ߘߊ߫ ߜߍ߬ߟߍ߲߬ߞߘߎ ߛߐ߬ߘߐ߲߬ ߡߍ߲ ߘߌ߯ ߘߴߊ߬ ߟߊ߫ ߞߏߛߓߍ߫ .
ߛߘߍ ߏ߬ ߤߊ߲ߞߟߌ ߖߊߙߌߒߕߋߦߊ ߟߎ߬ ߞߴߊ߬ ߟߊߞߏ ߘߐߡߙߌ߫ ߖߌ ߢߡߊߟߐ߬ߣߍ߲߬ ߞߘߐ߫ ߸ ߊ߬ ߛߋ߫ ߞߊ߬ ߓߌ߬ߟߊ߬ߢߐ߲߰ߠߊ ߅ ߘߐߙߐ߲߫ ߠߋ߬ ߕߘߍ߬ߒ߬ߘߐ߬ߦߊ ߛߊ߲߬ ߏ߬ ߟߊ߫ ߛߊ߬ߣߴߊ߬ ߦߋ߫ ߓߐ߫ ߦߋ߲߬ ߞߊ߬ ߕߊ߯ ߟߌߜ߭ߌ ߂߲ ߛߘߍ ߘߏ߫ ߘߐ߫ ߝߊ߬ߙߊ߲߬ߛߌ߫ ߦߋ߲߬ .
ߊ߬ ߟߊߓߌ߬ߟߊ߬ ߡߍ߲ ߘߍ߫ ߘߊ߫ ߸ ߊ߬ ߕߊ߯ ߘߴߊ߬ ߡߊߝߟߍ߫ ߍߝ ߛߋ .
ߛߌߦߐ߲ ߥߊ߬ߛߌߥߊ߬ߙߊ ߕߟߋ߬ ߂߂ ߟߊ߫ .
ߓߊ߲ߞߐ߫ ߝߍ߬ ߊ߬ ߡߊߝߟߍ߫ ߟߊ߫ ߦߋ߲߬ ߸ ߊ߬ ߞߴߊ߬ ߡߊߘߏ߲߬ ߛߘߍ ߏ߬ ߟߊ߫ ߛߊ߲ߖߌ ߂ ߖߊ߬ߣߍ߲ ߞߘߐ߫ ، ߛߘߍ ߏ߬ ߟߊߛߌ߲ߓߊ߮ ߟߋ߬ ߕߘߍ߬ ߦߋ߫ ߛߏߙߊ߲߫ ߙߎߛߋ ߘߌ߫ ، ߏ߬ ߡߍ߲ ߕߘߍ߬ ߦߴߊ߬ ߟߊ߫ ߟߊ߬ߘߋ߬ߙߌ߬ߟߌ߬ߟߊ ߞߘߐ߫ ߘߌ߫ ߛߍ߲ߕߋߕߌߦߍ߲ߣ .
ߓߌߣߊߥߎߟߋ߲ ߕߟߋ߬ ߃ /߂߀߁߂ ߟߊ߫ ߸ ߊ߬ ߟߊߓߊ߲߫ ߣߊ߬ ߓߐ߫ ߕߏ߲ߘߋߦߊ ߃߆ ߘߌ߫ ߝ߭ߊߟߍ߲ߛߊ߲ ߣߊ߫ ߛߘߍ ߘߐ߫ ߛߎߥߌߛ ߕߏ߬ߟߊ߲߬ߕߊ߲߬ߠߊ ߘߍ߭ ߞߙߎ ߓߟߏ .
ߊ߬ ߞߴߊ߬ ߟߊ߫ ߟߊ߬ߤߘߌ߫ ߛߐ߬ߘߐ߲߬ ߍߝ .
ߛߋ .
ߛߌߦߐ߲ ߘߐ߫ ߌߞߘߐ߫ ߂߀߁߂ ߘߓߊ߬ߓߌߟߊ ߟߊ߫ ߸ ߊ߬ ߞߊ߬ ߟߊ߬ߤߘߌ߬ ߘߏ߫ ߞߟߊ߬ߣߐ߬ߦߴߊ߬ ߣߌ߫ ߕߎߙߑߞߌ ߛߘߍ ߘߏ߫ ߕߍ߫ ، ߣߴߏ߬ ߦߋ߫ ߞߑߟߊߖ߭ߌߛߔߐߙ ߘߌ߫ .
߂߀߁߃ ߟߊ߫ ߸ ߊ߬ ߞߊ߬ ߞߊߙߏ߫ ߆ ߞߟߊ߬ߣߐ߬ߦߊ߬ߟߌ ߞߍ߫ ߟߏߛߊ߲ߣ ߛߑߔߐߙ .
ߞߊߙߌߟߏ߲ ߘߓߊ߬ߕߊ ߕߟߋ߬ ߁߈ / ߂߀߁߄ ߟߊ߫ ߸ ߞߴߊ߬ ߕߘߍ߬ ߊ߬ ߕߎ߲߬ ߞߊ߫ ߞߊ߲߫ ߞߴߊ߬ߟߎ߬ ߣߌ߫ ߍߝ .
ߛߋ .
ߓߊߟ ߟߊ߫ ߓߌ߬ߟߊ߬ߢߐ߲߰ߠߊ ߕߘߍ߬ߒߘߐ߬ߦߊ ߸ ߊ߬ ߣߊ߬ ߘߊ߫ ߛߐ߲߬ ߘߌߡߌ߲ ߖߊ߲ߞߊߙߏ ߘߏ߫ ߛߐ߬ߘߐ߲߬ ߸ ߏ߬ ߟߋ߬ ߞߴߊ߬ ߟߐ߬ ߊ߬ ߟߊ߫ ߕߏ߬ߟߊ߲߬ߕߊ߲ ߝߏ߲߬ߝߏ߲߬ߠߊ ߟߊߟߐ߬ ߟߊ߫ .
ߊ߬ ߓߊ߲ ߞߐ ߝߍ߬ ߊ߬ ߡߊߝߟߍ߫ ߟߊ߫ ߛߋߘߊ߲ ߸ ߊ߬ ߞߵߊ߬ ߕߏߟߏ߲ ߞߏ ߟߊߡߌ߬ߘߊ߬ ߝߊ߬ߛߏ߬ߟߊ߬ߞߊ ߦߋ߫ .
ߛߊ߲ߞߊߢߐ߲߯ߧߊ ߏ߬ ߘߐ߫ ߸ ߊ߬ ߞߴߊ߬ ߖߌߖߊ߬ ߘߊ߬ ߕߎ߬ ߣߊ߯ߣߌ߲ ﴿߄﴾ ߠߋ߬ ߘߏ߲߬ ، ߊ߬ ߜߋ߲ߜߋ߲߫ ߘߐ߫ ߊ߬ ߘߊ߬ ߕߎ߬ ߝߌ߬ߟߊ ߘߏ߲߬ ߖߌ߬ߣߍ߬ ߣߌ߫ ߖ߭ߊ߲ߓߌ ߟߊ߫ ߢߐ߲߯ߓߍ߲߫ ߘߐ߫ ߸ ߏ߬ ߞߍ߫ ߘߊ߫ ߓߌߣߊߥߎߟߋ߲ ߕߟߋ߬ ߂߆ / ߂߀߀߆ ߟߋ߬ ߟߊ߫ ، ߊ߬ ߞߊ߬ ߖߌ߬ߣߍ߬ ߞߍ߫ ߛߎߘߊ߲ߓߊ߮ ߘߴߏ߬ ߕߎ߭ ߂ - ߁ .
ߛߣߍ߬ߜ߭ߊߟߌ߫ ߣߊ߬ ߘߊ߫ ߖߌ߬ߣߍ߬ ߟߊߓߐ߫ ߕߊߣߌ߲ߞߏ ߣߊ߯ߣߌ߲ߣߊ߲ ߘߐ߫ ߞߏ߲ߞߏߜߍ ߕߟߋ߬ ߃/ ߂߀߀߆ ߟߊ߫ ߸ ߊ߬ ߞߊ߬ ߖߌ߬ߣߍ߬ ߘߊߘߌ߫ ߕߎ߭ ﴿ ߃ - ߂﴾ ߟߋ߬ ߟߊ߫ .
ߝߍ߲ߘߎߣߏ ߞߎ߲߬ߠߊ ߥߟߏߘߊ ߓߙߊߘߓߐ ߏ߬ ߘߐ߫ ߸ ߓߊߏ߬ : ߊ߬ߟߋ߬ ߟߋ ߞߍ߫ ߘߊ߫ ߕߎ߭ ߘߏ߲ߠߊ ߥߣߊ ߝߌߟߊߣߊ߲ ﴿߂߲﴾ ߘߌ߫ ، ߕߎ߭ ߞߋߟߋ߲߫ ߘߐߙߐ߲߫ ߠߋ߬ ߕߏ߫ ߘߴߊ߬ ߣߌ߫߫ ߛߊߡߎߦߍߟ ߋߕߏ ߕߍ߫ ، ߊ߬ ߣߴߊ߬ߟߋ߬ ߟߋ ߕߘߍ߬ ߦߋ߫ ߖߌ߬ߣߍ߬ ߛߘߍߞߎߘߎ߲ ߓߊߖߎ ߘߌ߫ .
ߊ߬ ߞߊ߬ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߂߀߁߂ ߕߘߍ߬ߒ߬ߘߐ߬ߦߊ ߞߎߘߊ߫ ߘߌ߫ ، ߊ߬ ߞߴߊ߬ ߖߍ߬ߘߍ ߦߌ߬ߘߊ߬ ߦߋ߲߬ ߝߣߊ߫ ߘߐ߫ ߕߏ߬ߟߊ߲ ߘߌߞߏ ߞߋߟߋ߲߫ ﴿߁﴾ ߞߍ߫ ߘߌ߫ ߊߓߑߘߎߟ ߙߊߖ߭ߊߖߌ ߡߊ߬ ߏ߬ ߦߴߊ߬ ߘߏ߲߬ ، ߏ߬ ߞߍ߫ ߘߊ߫ ߖߌ߬ߣߍ߬ ߟߊ߫ ߘߊߘߟߌ ߢߐ߲߰ߦߋ߬ߜߏ ߟߎ߬ ߘߏ߫ ߟߋ߬ ߘߌ߫ ߸ ߊ߬ߟߎ߬ ߞߊ߫ ߓߐߛߎߥߣߊ ߟߋ߬ ߘߊߘߌ߫ ߕߎ߬ ﴿ ߆ - ߁﴾ ߓߌߣߊߥߎߟߋ߲ ߕߟߋ߬ ߂߈ / ߂߀߁߂ ߟߊ߫ .
ߝߍ߲ߘߎߣߏ ߟߊ߫ ߛߘߍߞߎߘߎ߲ ߠߋ߬ ߣߊ߬ ߘߊ߫ ߞߍ߫ ߃߲ ߠߋ߬ ߘߌ߫ ߦߟߍ߬ߟߌ ߘߐ߫ ߸ ߏ߬ ߟߋ߬ ߞߍ߫ ߛߘߍߞߎߘߎ߲ ߛߊ߲߬ ߦߌ߬ߟߊ߬ ߘߌ߫ ߛߊ߲ߞߊߢߐ߲߯ߧߊ ߏ߬ ߘߐ߫ .
ߓߍ߲ߖߊߡߌ߲ߣ ߝߍ߲ߘߎߣߏ ߸ ߏ߬ ߕߘߍ߬ ߦߋ߫ ߕߏߟߏ߲ߠߊ ߊ .
ߍߛ .
ߓߏ߬ߝ߭ߍ߬ ߟߋ߬ ߟߌߜ߭ߌ ߂߲ ߘߐ߫ .
߂߲ .
ߛߌߡߐ߲ߣ ߝߍ߲ߘߎߣߏ ߸ ߏ߬ ߕߘߍ߬ ߦߋ߫ ߕߏߟߏ߲ߠߊ ߍߙ .
ߛߋ .
ߌߛߑߕߙߍߛ .
ߊ߬ ߖߋ߬ߕߌ߮ ߟߋ߬ ߕߘߍ߬ ߦߋ߫ ߙߎ߳ ߔߋߑߘߙߏ ߊߟߑߝ߭ߍߛ ߘߌ߫ .

ߊߡߊ߬ߘߎ߬ ߤߊ߲ߔߊߕߍ߬ ߓߊ ( ߡߏߦߌ߫ ߘߊ߫ ߁߉߀߀ ߣߌ߫ ߁߉߀߁ ߠߎ߬ ߘߏ߫ ߘߐ߫ ߞߋߟߋ߲߫ ߠߋ߬ ߟߊ߫ ߓߊ߲߬ߖߊ߬ߜ߭ߙߊ߫߸ ߡߊ߬ߟߌ ߟߊ߫ , ߊ߬ ߣߌ߫ ߞߊ߬ ߛߊ߬ ߘߓߊ߬ߕߊ ߁߅ , ߁߉߉߁ ߠߴߊߓߌߖߊ߲߬߸ ߞߘߏߥߊߙߌ߫ ) ߊ߬ ߕߘߍ߬ ߦߋ߫ ߡߊ߬ߟߌ ߛߌߦߊߟߐ߲ߘߐߦߊ ߛߓߍߦߟߊ߸ ߊ߬ ߣߌ߫ ߘߊߘߝߐߟߌ ߡߊߞߊ߲ߞߊ߲ߓߊ߮߸ ߊ߬ ߜߋ߲ߜߋ߲߫ ߝߌߟߌ .
ߎ߳ߣߍߛߑߞߏ ߟߥߊ߬ߟߌ߬ߟߌ ߟߊ߬ߟߌ߰ߟߌ߬ߟߊ ߁߉߆߂ ߣߌ߫ ߁߉߇߀ ߟߎ߬ ߕߍ߫ : ߊ߬ߟߋ ߟߋ߫ ߞߵߊ߬ ߦߌ߬ߘߊ߬ « ߞߏ߫ ߡߐ߬ߓߊ߬ߞߘߐ߬ ߞߋߟߋ߲߫ ߓߊ߯ ߛߊ߬ ߝߘߊ߬ߝߌ߲߬ߠߊ߫߸ ߞߴߏ߬ ߦߋ߫ ߛߓߍߘߊ߫ ߞߋߟߋ߲߫ ߖߋ߬ߣߌ߲߬ߣߍ߲ ߠߋ߬ ߘߌ߫ » ߸ ߊ߬ ߞߎߡߊ߫ ߞߊ߲ ߏ߬ ߟߋ ߞߍ߫ ߘߊ߫ ߛߊ߲߬ߘߊ ߘߌ߫ ߛߊ߫ .
ߊ߬ ߞߊ߬ ߞߟߌߟߌ ߟߐ߬ ߊߝߙߌߞߌ߬ ߡߐ߰ߓߊ ߟߎ߬ ߣߌ߫ ߡߊߙߑߞߏߙߌ߫ ߡߐ߰ߓߊ ߟߎ߬ ߡߊ߬ .
ߤߊ߲ߔߊߕߍ߬ ߓߊ ߘߋ߲ ߦߋ߫ ߞߊ߬ߘߌߖߊ߬ ߔߊߕߍ߬ ߔߎߟߐ߬ ߖߊߟߏ߫ ߟߋ߬ ߘߌ߫߸ ߊ߬ ߦߋ߫ ߝߌߟߊ߫ ߟߊ߲ߔߊ߯ߛߌ߫ ߘߋ߲ߓߦߊ ߘߏ߫ ߘߋ߲ ߠߋ߬ ߘߌ߫߸ ߊ߬ ߝߊ߬ ߟߊ߫ ߛߊ߬ߦߊ ߣߐ߬ߞߟߊߡߊ߲ ߘߐ߫߸ ߊ߬ ߘߌ߫ ߘߴߊ߬ ߣߊ߫ ߝߘߎߡߊ߫ ( ߗߍ߬ ) ߝߌߟߊߣߊ߲ ߕߌ߬ߖߊߣߌ߫ ߊߡߊߘߎ߫ ߗߊߡ ߡߊ߬߸ ߕߞߎߟߍߙߌ߫ ߛߌߦߊ ߟߎ߬ ߘߐ߫ .
ߊ߬ ߛߐ߰ ߘߊ߫ ߘߏ߲߭ ߡߊ߬ ߗߍߙߑߣߐ߫ ߓߎߓߞߊߙ ߟߊ߫ ߘߎ߱ߡߊ߬ ߞߊߙߊ߲ߕߊ ߟߋ߬ ߟߊ߫ ߡߎߣߎ߲߬߸ ߏ߬ ߕߘߍ߬ ߦߋ߫ ߕߌ߬ߖߊ߰ߣߌ߬ߦߊ ߓߏߟߏ߲ߝߘߊ ߡߊ߲߬ߕߎߙߋ ߘߏ߫ ߟߋ߬ ߘߌ߫߸ ߊ߬ ߘߌ߬ߢߍ߬ߟߊ߬ߢߌߣߌ߲߫ ߘߊ߫ ߘߏ߲߭ ߠߊ߫ ߝߊ߬ߙߊ߲߬ߛߌ߬ ߞߊߙߊ߲ߕߊ ߟߴߏ߬ ߟߋ ߞߐ߫ ߓߊ߲߬ߖߊ߬ߜ߭ߙߊ߫ ߣߌ߫ ߖߍ߬ߣߍ߫ .
߁߉߁߅ ߟߊ߫߸ ߊ߬ ߔߘߏ߬ߞߟߏ߬ߡߊ߬ ߘߊ߫ ߞߊ߬ ߥߴߊ߬ ߣߊ߫ ߞߐ߫ ߞߊ߬ߕߌ߫߸ ߊ߬ ߥߊ߫ ߘߴߊ߬ ߟߊ߫ ߞߊ߬ߙߊ߲ ߘߊߡߌ߬ߣߊ߫ ߦߋ߲߬ ߕߎ߲߯ߣߌ߲߫ .
߁߉߂߁ ߠߊ߫߸ ߊ߬ ߞߵߊ߬ ߓߊ߲߬ ߘߏ߲߬ ߞߏ ߡߊ߬ ߜ߭ߏߙߋ߫ ߞߊ߬ߙߊ߲߬ߡߐ߰ ߞߊ߬ߙߊ߲߬ ߞߊߙߊ߲ߕߊ ߟߊ߫ .
ߞߎ߲߬ߠߊ߬ߛߌ߰ߟߊ ߞߵߊ߬ ߟߊߥߟߌ߬ ߞߏߟߊߕߐ߲ ߡߵߊ߬ ߟߊ߫ ߞߵߏ߬ ߞߴߊ߬ ߟߥߊ ߘߌ߫ ߥߜ߭ߊ߬ߘߜ߭ߎ߫߸ ߞߊ߬ ߓߍ߲߬ ߊ߬ ߟߊ߫ « ߥߊ߯ߕߌߟߕߊߡߌ߲߫ ߛߓߍߦߟߊߦߊ ߖߐ߲ߖߐ߲ߡߦߊ߫ ߟߊߕߊ߲߬ߞߌ߲߬ߕߊ » ߡߊ߬ .
ߊ߬ ߓߊ߯ߙߊ߫ ߘߊ߫ ߞߐ߲ߛߐ߲ߧߊߟߌ ߗߋߘߊ ߛߌߦߊߡߊ߲߫ ߠߎ߫ ߟߋ߬ ߘߐ߫ ߥߊߟߌߕߊ ߛߊ߲ߘߐ ( ߓߌ߲߭ ߓߙߎߞߌߣߊ߫ ߝߊ߬ߛߏ߫ ) ߘߐ߫ ߁߉߂߂ ߣߌ߫ ߁߉߃߂ ߟߎ߬ ߕߍ߫߸ ߊ߬ ߣߴߏ߬ ߞߐߝߍ߬ ߓߡߊ߬ߞߐ߫ ߤߊ߲߯ ߞߊ߬ ߥߴߊ߬ ߛߌ߰ ߁߉߄߂ ߟߊ߫ .
ߊ߬ ߞߊ߬ ߝߏ߲߬ߖߏ ߞߊߙߏ߫ ߥߐ߯ߙߐ߫ ߘߐ߬ߝߢߐ߬ߟߌ ߛߐ߬ߘߐ߲߫߸ ߊ߬ ߥߊ߫ ߘߊ߫ ߡߍ߲ ߠߊߕߊ߬ߡߌ߲߫ ߗߍߙߑߣߐ߫ ߓߏߞߊߙ ߝߍ߬߸ ߏ߬ ߡߍ߲ ߕߘߍ߬ ߦߴߊ߬ ߟߊ߫ ߘߌ߯ߣߊ߫ ߞߙߊߡߐ߮ ߟߋ߬ ߘߌ߫ .
ߊ߬ ߞߊ߬ ߝߛߍ߬ߝߛߍ߬ߟߌ ߞߍ߫ ߛߌߦߊߟߐ߲ߘߐߦߊ ߞߊ߲߬ ߊ߬߫ ߣߌ߫ ߞߊ߬ ߘߐ߬ߝߐ ߘߟߊߘߍߟߌ ߟߎ߬ ߘߟߊߘߍ߰ .
ߊ߬ ߞߵߊ߬ ߓߌ߲ߓߌ߲߫ ߏ߬ ߕߌߙߌ߲ߠߌ߲ ߞߊ߲߬ ߛߊ߲߬ ߁߅ ߖߊ߬ߕߋ߬ ߞߘߐ߫߸ ߡߍ߲ ߞߵߊ߬ ߘߍ߬ߡߍ߲߬ ߊ߬ ߛߋ߫ ߘߊ߫ ߡߊߛߌ߬ߣߊ߫ ߝߌߟߊ ߟߎ߬ ߟߊ߫ ߘߐ߬ߝߐ ߛߓߍ߫ ߟߊ߫ .
ߊ߬ ߞߊ߬ ߡ.ߟ.ߛ.ߟ.ߟ.ߟ ( ߎ߳ߣߍߛߑߞߏ ) ߓߊ߲߬ߘߊ߬ߡߌߘߊ ߛߐ߬ߘߐ߲߬ ߁߉߅߁ ߠߊ߫߸ ߡߍ߲ ߞߵߊ߬ ߕߏ߫ ߊ߬ ߥߊ߫ ߘߊ߫ ߓߐ߫ ߔߊ߬ߙߌ߬ ߞߊ߬ ߊߝߙߌߞߊ߲߫ ߟߊ߲ߘߌ ߟߎ߬ ߥߊ ߦߋ߫߸ ߊ߬ ߜߋ߲ߜߋ߲߫ ߡߊߙߑߛߍߟ ߜ߭ߑߙߌߏߟ .
ߡߊ߬ߟߌ ߟߊ߫ ߘߍ߲ߖߘߍߟߦߊ ߝߍ߬ ߁߉߆߀ ߟߊ߫߸ ߊ߬ ߞߊ߬ ߡߐ߰ߣߌ߲߬ߝߌ߲ ߕߌߙߌ߲ߠߌ߲ ߘߋ߬ߙߌ߬ߘߊ ߟߐ߬ ߓߡߊ߬ߞߐ߫߸ ߊ߬ ߣߌ߫ ߞߊ߬ ߥߴߊ߬ ߝߊ߬ߛߏ ߞߐߦߌ߬ߘߊ߬ ߎ߳ߣߍߛߑߞߏ ߟߊ߫ ߝߘߏ߬ߓߊ߬ ߜߙߊ ߘߐ߫ .
߁߉߆߂ ߟߊ߫߸ ߊ߬ ߛߎߘߊ߲߫ ߘߊ߫ ߎ߳ߣߍߛߑߞߏ ߟߥߊ߬ߟߌ߬ߟߌ ߟߊ߬ߟߌ߰ߟߌ߬ߟߊ ߘߌ߫ .
߁߉߆߆ ߟߊ߫߸ ߊ߬ ߕߘߍ߬ ߘߊ߫ ߘߍ߰ߒ߬ߡߊ߬ ߛߓߍߟߌ߫ ߞߊ߲ߞߋ߫ ߝߊ߲߬ߝߘߊ߬ߡߊ߬ߞߍ߲ ߘߐ߫ ߝߘߊ߬ߝߌ߲߬ߞߊ߲ ߠߎ߬ ߢߍ߫ .
߁߉߆߈ ߠߊ߫߸ ߊ߬ ߕߐ߯ߦߊ߫ ߘߊ߫ ߡߊ߬ߟߌ ߟߊ߫ ߟߊ߬ߛߌ߰ߘߋ߲ ߘߌ߫ ߞߘߏߥߊߙߌ߫ .
߁߉߇߀ ߟߊ߫߸ ߊ߬ ߟߊ߫ ߟߐ߲߬ߞߋ߬ߟߊ ߓߊ߲߫ ߘߊ߫ ߎ߳ߣߍߛߑߞߏ ߟߊ߫ .
ߊߡߊߘߎ߫ ߤߊ߲ߔߊߕߍ߬ ߓߊ ߣߴߊ߬ ߞߐߓߌߟߊߘߋ߲߫ ߊߟߌߝߊ߫ ߌߓߑߙߊߤߌߡߊ߬ ߛߏ ߟߎ߬ ߞߐ߲ߘߐ߲߫ ߘߊ߫ ߝߊ߬ߙߊ߲߬ߛߌ߬ ߘߎ߲ߓߎ ߓߟߏ߫ ߁߉߇߅ ߟߴߊ߬ߟߎ߬ ߞߍ߫ ߘߐ߫ ߞߊ߬ ߗߋߘߊ߫ ߜߘߍ߫ ߢߊ߬ ߝߊ߬ߙߊ߲߬ߛߌ߫ ߞߊ߲ ߞߐߞߊ߲߬ ( ߝߊ߬ߙߊ߲߬ߛߌ߬ ߞߊ߲ ߞߐ߲ߘߐ߲ ߥߊߘߌߜߍ ߞߎ߬ߢߊ߬ߘߐ ) .
ߊ߬ ߞߵߊ߬ ߟߊ߫ ߢߣߊߡߦߊ ߛߊ߲߬ ߠߊ߬ߓߊ߲ ߠߎ߬ ߟߊߕߊ߬ߡߌ߲߫ ߊߓߌߖߊ߲߬ ߠߋ߬߸ ߞߘߏߥߊߙߌ߫ , ߞߵߊ߬ ߟߊ߫ ߢߣߊߡߦߊ ߛߓߍ߫ ߞߘߐ߫ ߟߊߡߙߊ߬ߣߍ߲ ߠߎ߬ ߛߙߊߛߌ߰ ߘߐ߬ߝߐ ߘߊߘߝߐߟߌ ߟߎ߬ ߞߊ߲߬ ߊߝߙߌߞߌ߬ ߕߟߋ߬ߓߋ ߘߐ߫߸ ߊ߬ ߣߌ߫ ߞߵߊ߬ ߤߊߞߟߌߟߕߊ ߟߎ߬ ߛߓߍ߫ ߞߏ߫ ߊߡߑߞߎߟߍߟ , ߝߌߟߊ߫ ߘߋߣߍ߲ ߣߌ߫ ߥߌ߫ ߡߐ߲߬ ߞߏߡߊ߲ߘߊ߲߫߸ ߏ߬ ߟߎ߫ ߟߋ߬ ߣߊ߬ ߘߊ߫ ߟߊߥߊ߲߬ߞߊ߫ ߝߊ߬ߙߊ߲߬ߛߌ ߘߐ߫ ߁߉߉߁ ߠߊ߫ .
ߊ߬ ߛߊ߬ ߘߊ߫ ߁߉߉߁ ߘߓߊ߬ߕߊ ߟߴߊߓߌߖߊ߲߬ .
ߤߋߟߍ߲ߣ ߓߍߞߑߡߊ߲ߣ ߞߊ߬ ߘߍ߬ߡߍ߲߬ߠߌ߲߬ߓߊ߫ ߞߴߊ߬ ߟߊ߫ ߛߓߍߟߌ ߟߎ߬ ߟߊߥߊ߲߬ߞߊ߭ ߣߴߊ߬ߟߎ߫ ߟߊߡߙߊ߬ߟߌ ߘߐ߫߸ ߏ߬ ߡߍ߲ ߞߍ߫ ߘߴߊ߬ ߡߏ߬ߛߏ ߘߌ߫ ߁߉߆߉ ߟߊ߫ .
ߊ߬ ߞߊ߬ ߝߌߟߊ ߟߎ߬ ߟߊ߫ ߘߊߘߝߐߟߌ ߟߎ߬ ߘߟߊߘߍ߰߸ ߞߵߊ߬ߟߎ߫ ߘߟߊߡߌ߬ߘߊ߬߸ ߊ߬ ߣߌ߫ ߞߵߊ߬ߟߎ߬ ߡߓߊߟߌߡߊ߫ .
ߊ߬ ߞߵߊ߬ ߟߊ߫ ߓߍ߲߬ߒߡߊ ߦߌ߬ߘߊ߬ ߊߝߙߌߞߌ߬ ߢߐ߲߯ߘߍߡߍ߲ ߡߐ߬ߟߐ߲ ߣߴߊ߬ ߢߊ߬ߕߣߐ ߟߊ߫ ߥߊ߬ߙߊ ߞߊ߲߬߸ ߊ߬ ߣߴߊߝߙߌߞߌ߬ ߛߏߡߐ߯ߦߊ߫ ߦߋߢߐ߲߯ߠߊ ߟߐ߬ߦߌߟߊ ߣߴߊ߬ ߖߋ߬ߓߌ߬ߦߊ߬ߟߌ߸ ߊ߬ ߣߌ߫ ߕߍߓߊ߯ߦߊ ߡߍ߲ ߦߋ߫ ߛߎ߲ߞߎ߲ ߣߌ߫ ߊߟߊߞߏ ߟߎ߬ ߕߍ߫ .
ߊ߬ ߞߵߊ߬ ߡߊߕߍ߰ ߞߏ߫ ߒ߬ ߧߋ߫ ߊߝߙߌߞߌ߬ ߦߋߢߐ߲߯ߠߊ ߟߊߜߎ߬ߝߎ߲߫ ߠߊ߫ ߟߋ߬ ߓߊߏ߬ ߒ߬ ߡߊ߫ ߝߏߦߌ߬ ߢߊߟߐ߲߫ ߊ߬ ߘߐ߫߸ ߣߴߊ߲ ߞߵߊ߬ ߝߛߍ߬ߝߍ߬ߛߍ߫ ߊ߬ ߢߊߖߎ߮ ߡߊ߬ ߞߊ߬ߣߌ߲߬ .
ߊ߬ ߟߊ߫ ߕߌߙߌ߲ߠߌ߲߫ ߝߟߐ ߝߍ߬ ߌߝߊߣ « IFAN » , ߡߊߛߌ߬ߣߊ߬ ߝߌߟߊ߫ ߝߊ߯ߡߟߊ ߞߊ߲߬߸ ߊߡߊߘߎ߫ ߤߊ߲ߔߊߕߍ߬ ߓߊ ߞߎߡߊ߫ ߘߊ߫ ߘߊߘߝߐߟߌ ߝߛߍ߬ߝߛߍ߬ߣߍ߲ ߊ߬ ߢߊ߫ ߓߘߍ ߡߊ߬ ߞߊ߲߬߸ ߏ߬ ߘߌ߫ ߛߋ߫ ߖߊ߬ߕߋ߬ ߟߊ߫ ߛߓߍߞߘߐ߫ ߖߐ߲ߝߐ߲ߣߍ߲ ߘߌ߫ ߢߊ ߡߍ߲ ߡߊ߬ .
ߊ߬ߟߋ߬ ߓߟߏ߫߸ ߞߏ߫ « ߊ߲ ߠߎ߬ ߡߍ߲ ߠߎ߬ ߞߊ߬ ߘߊߘߝߐߟߌ ߕߊ߬ ߟߊ߫ ߗߍ߮ ߘߐ߫߸ ߊ߲ ߞߍߕߊ ߘߏ߫ ߟߋ߬ ߦߋ߫߸ ߞߴߊ߲ ߞߊߘߊ߲߫ ߊ߬ߟߎ߬ ߓߍ߯ ߟߊߕߊ߬ߡߌ߲߫ ߡߍ߲ ߠߎ߬ ߛߋ ߦߋ߫ ߒ߬ ߢߍ߫ ߦߊ߬ߣߌ߲߫ ߕߎ߬ߡߊ ߢߌ߬ߣߊ߬ ߕߐ߫ ߊ߬ߟߎ߬ ߞߐ߫߸ ߞߵߊ߬ߟߎ߫ ߖߏ߬ߛߌ߫ ߡߐ߱ ߤߊߞߟߌ ߟߊ߫ » .
ߤߊߞߟߌߣߊ߲ ߣߌ߲߬ ߠߋ߬ ߦߴߊ߬ ߟߊ߫ : « ߒߠߋ ߢߣߊ߫߸ ߒ ߧߋ߫ ߘߊߘߝߐߟߊ ߏ߬ ߟߎ߫ ߞߋ߬ߟߋ߲߬ߞߋ߬ߟߋ߲߬ߠߊ ߟߊ߫ ߛߊ߬ߦߊ ߖߊ߬ߕߋ߬ ߟߊ߫ ߟߐ߲ߣߌ߲ߦߊ ߜߘߌ߫ ߟߊߓߊ߯ߙߊ߫ ߓߊߟߌ ( ߛߓߍߘߊ ) ߘߏ߫ ߖߋ߬ߣߌ߲߬ߣߍ߲ ߠߋ߬ ߘߌ߫ » ߎ߳ߣߍߛߑߞߏ ߟߊ߫ ߟߥߊ߬ߟߌ߬ߟߌ߫ ߟߊߘߍ ߝߍ߬ ߁߉߆߂ ߟߊ߫߸ ߊ߬ ߛߎߘߊ߲߫ ߘߊ߫ ߞߐߟߕߊ ߡߍ߲ ߘߐ߫߸ ߊ߬ ߞߊ߬ ߊߡߍߙߌߞߌ߬ ߞߊ߲߬ߜߍ߫ ߓߍ߲ߕߐ߲߬ ߖߋ߬ߓߌ߫߸ ߏ߬ ߡߍ߲ ߞߊ߬ ߊߝߙߌߞߌߞߊ ߟߎ߫ ߖߊ߬ߕߋ߬ ߥߊߟߌߢߌߡߊߟߐ߲ߓߊߟߌ ߘߌ߫߸ ߛߓߍߟߐ߲ߓߊߟߌ ߘߌ߫߸ ߊ߬ ߣߌ߫ ߡߊ߬ߓߌ߬ߟߊ߬ߟߊ ߟߎ߬ ߘߌ߫ : « ߒ ߓߍ߲߬ߣߍ߲߫ ߦߴߊ߬ ߡߊ߬ ߞߴߊ߲ ߧߋ߫ ߛߓߍߟߐ߲ߓߊߟߌ ߟߋ߬ ߘߌ߫߸ ߞߏ߬ߣߌ߲߬ ߒ ߡߊ߫ ߓߍ߲߬ ߊ߬ ߡߊ߬ ߞߏ߫ ߊ߲ ߧߋ߫ ߞߏߡߊߓߌߟߊߟߊ ߟߋ߬ ߘߌ߫. « ߒ ߘߍ߬ߢߍ߬ߣߍ߲߫ ߦߋ߫ ߞߏ߫ ߊ߲ ߧߋ߫ ߛߓߍߟߐ߲ߓߊߟߌ ߟߋ߬ ߘߌ߫߸ ߞߏ߬ߣߌ߲߬ ߒ ߡߊ߫ ߛߐ߲߬ ߞߴߊ߲ ߧߋ߫ ߞߏߡߊߓߌߟߊߟߊ ߟߋ߬ ߘߌ߫. « ߒ ߛߐ߲߬ߣߍ߲߫ ߦߋ߫ ߞߴߊ߲ ߧߋ߫ ߛߓߍߟߐ߲ߓߊߟߌ ߟߋ߬ ߘߌ߫߸ ߒ߬ߞߊ߬ ߝߋߎ߫߸ ߒ ߕߍ߫ ߛߐ߲߬ ߞߴߊ߲ ߧߋ߫ ߞߏߡߊߓߌߟߊߟߊ ߟߋ߬ ߘߌ߫ .
ߘߊߘߝߐߟߌ ߦߋߢߐ߲߯ߠߊ ߟߎ߬ ߘߐ߫߸ ߏ߬ ߟߎ߬ ߥߙߍߓߊߓߊ ߟߋ߬ ߘߐߞߊ߬ߣߍ߲߫ ߦߋ߫ ߦߙߐ ߟߎ߬ ߘߐ߫߸ ߡߍ߲ ߠߎ߬ ߦߋ߫ ߞߎߡߊ߫ ߟߊ߫ ߢߊߝߐߟߌ߫ ߝߘߏ߬ߣߍ߲߬ߢߐ߲߰ߡߊ ߟߎ߬ ߘߐ߫߸ ߦߏ߫ ߟߊߒߡߊ߫ ߘߐ߫ ߦߏ߫ « ߣߌ߫ ߡߐ߬ߓߊ߬ߞߘߐ ߘߏ߫ ߛߊ߬ ߘߊ߫ ߞߏߕߊ߲߫߸ ߏ߬ ߦߋ߫ ߟߋ߬ ߦߏ߫ ߛߓߍߘߊ߫ ߞߋߟߋ߲ ߡߎ߰ߡߍ ߓߊ߯ ߖߋ߬ߣߌ߲߬ » .
ߏ߬ ߛߓߍߦߟߊ ߞߍ߫ ߘߴߊ߬ߟߋ ߖߍ߬ߘߍ ߟߋ߬ ߘߌ߫߸ ߡߍ߲ ߓߌ߬ߟߊ߬ ߘߊ߫ ߛߋ߲߬ߠߊ߫ ߝߘߊ߬ߝߌ߲ ߠߎ߬ ߟߊ߫ ߞߎ߬ߛߊ߲߬ߧߊ߬ߞߏ ߟߎ߬ ߘߎߢߊ߫ ߟߊ߫ ߢߊ߰ߢߊ߮ ߝߍ߬ ߘߊ߬ߞߊ߯ߙߎ߫ ߁߉߆߆ ߟߊ߫߸ ߊ߬ ߓߊ߲߫ ߘߊ߫ ߞߵߊ߬ ߡߙߌߦߊ ߟߊߞߎߘߦߊ߫ ߕߎ߲߯ : « ߞߏ߫ ߡߐ߬ߓߊ߬ߞߘߐ ߘߊߘߝߐߟߊ ߘߏ߫ ߛߊ߬ ߘߊ߫ ߞߏߕߊ߲߫߸ ߞߏ߫ ߛߓߍߘߊ߫ ߟߊߓߊ߯ߙߊߓߊߟߌ ߘߏ߫ ߟߋ߬ ߖߋ߬ߣߌ߲߬ߣߍ߲߫ ߦߴߏ߬ ߘߌ߫ » ߊ߬ ߟߊ߫ ߢߊߦߌߘߊߟߌ – « ߘߊߘߝߐߟߌ ߝߙߋ ߜߍߞߟߐ » – ߏ߬ ߘߏ߲߬ ߘߊ߫ ߝߘߊ߬ߝߌ߲߬ߠߊ߫ ߛߊ߲߬ߘߊ ߟߎ߬ ߛߝߊ ߘߐ߫ ߊ߬ ߣߌ߫ ߤߊ߲ߔߊߕߍ߬ ߓߊ ߕߐ߯ߟߊ߫ ߘߴߏ߬ ߘߐ߫ ߡߎ߬ߕߎ߲߫ ߞߏ߫ « ߡߐ߬ߓߊ߬ߞߘߐ߫ ߛߓߍߘߊ » .
߁߉߇߄ ߠߊ߫߸ ߊߝߙߌߞߌ߬ ߝߘߊ߬ߝߌ߲߫ ߡߟߋߞߎߦߊ ߞߐ߲ߘߐ߲ ߘߌ߫ ߘߴߊ߬ ߡߵߊ߬ ߟߊ߫ ߥߊ߲߬ߜ߭ߍߙߍ߲߫ ߞߏ߫ ߟߏ߲ߟߊ߲ ߞߏߛߐ߲߬ ߊߡߊߘߎ߫ ߤߊ߲ߔߊߕߍ߬ ߓߊ ߖߎ߬ߓߌߟߊ ( fondation ) ߘߏ߫ ߡߊߘߍ߬ߡߍ߲߫ ߘߊ߫ ߞߘߏߥߊߙߌ߫ ߞߎ߲߬ߠߊ߬ߛߌ߮ ߟߎ߬ ߓߟߏ߫߸ ߏ߬ ߟߊߘߊ߲߫ ߘߊ߫ ߊߓߌߖߊ߲߬߸ ߞߊ߬ ߓߍ߲߬ ߊ߬ ߟߊ߫ ߘߐ߬ߖߊ ( vocation ) ߡߊ߬߸ ߊ߬ ߜߋ߲ߜߋ߲߫ ߛߊ߫ ߞߵߊ߬ ߟߊ߫ ߝߘߏ߬ߓߊ߬ߗߍ ߘߝߊߣߍ߲ ߠߊߡߊ߲߬ߘߌ߫ ߡߍ߲ ߓߌ߲ߓߌ߲ߣߍ߲߫ ߦߴߊ߬ ߟߊ߫ ߓߟߏߟߊߛߓߍߟߌ ߡߊ߬߸ ߟߊ߬ߥߊ߲߬ߞߊ߬ ߓߊߟߌ ߟߎ߬ ߦߴߊ߬ ߘߐ߫߸ ߕߌߙߌ߲ߠߌ߲ ߠߎ߬ ߣߴߊߡߊߘߎ߫ ߤߊ߲ߔߊߕߍ߬ ߓߊ ߟߊ߫ ߛߓߍߞߘߐ ߟߎ߬ .
ߓߙߊߘߐߦߊ ߖߐ߯ߙߊ߲ ߘߏ߫ ߟߎ߫ ߞߵߊ߬ߟߎ߬ ߓߌ߲ߓߌ߲߫ ߊߡߊߘߎ߫ ߤߊ߲ߔߊߕߍ߬ ߓߊ ߟߊ߫ ߗߍ߯ߞߏ ߡߊ߬߸ ߊ߬ ߣߌ߫ ߖߊ߯ߓߘߊ ߘߏ߫ ߕߐ߯ߟߊ߫ ߘߴߊ߬ ߟߊ߫ ߘߊ߬ߞߊ߯ߙߎ߫ .

ߝߏߘߋߓߊ߫ ߞߋߕߊ߬ ߡߏߦߌ߫ ߘߊ߫ ߛߌ߯ߙߌ߲߫ ߠߋ߬ ߓߌ߲ߠߊߥߎߟߋ߲ ߁߉ , ߁߉߂߁ ߠߊ߫ .
ߊ߬ ߞߊ߬ ߤߊߞߍ ߟߋ߬ ߞߊ߬ߙߊ߲ ߔߊ߬ߙߌ߬߸ ߖߊ߯ߓߘߊ ߥߌߟߌߦߊߡ ߔߐ߲ߕߎ߳߸ ߊ߬ ߞߵߊ߬ ߕߏ߫ ߦߋ߲߬ ߠߋ߬ ߞߊ߬ ߥߙߏ߬ߘߎ߮ ߘߍ߭ ߝߐߟߌ ߛߌ߲ߘߌ߫ ߁߉߄߈ ߠߊ߫ .
ߊ߬ ߞߊ߬ ߝߘߊ߬ߝߌ߲߬ߘߋ߲ ߠߎ߬ ߟߊ߫ ߓߙߊߓߐ ߛߌ߲ߘߌ߫ ߁߉߄߀ ߠߊ߫߸ ( ߏ߬ ߣߊ߬ ߘߊ߫ ߟߊߓߊ߲߫ ߊߝߙߌߞߌ߬ ߓߎ߲߬ߖߊ߲ ) ߡߊ߬ ߞߐߟߊ߬߸ ߏ߬ ߟߎ߫ ߞߊ߬ ߛߊ߲߬ ߆ ߛߊ߲ߞߊ ߛߐ߬ߘߐ߲߬ ߝߘߊ߬ߝߌ߬ߣߊ߫ .
ߊ߬ ߟߊ߫ ߓߎ߲߬ߖߊ߲ ߏ߬ ߣߊ߬ ߘߊ߫ ߟߊߓߊ߲߫ ߖߌ߬ߣߍ߬ ߦߋߢߐ߲߯ߠߊ ߘߐ߲߭ ߡߊ߬ ߞߐߟߊ߫ .
ߞߴߊ߬ ߕߘߍ߬ ߟߋߏߔߏߟߘ ߛߋߘߊ߫ ߛߍ߲ߜ߭ߐߙ ߦߋ߫ ߞߊ߲ߕߌ߯ߦߊ ߟߊ߫ ߛߣߍ߬ߜ߭ߊ߯ߟߌ߫߸ ߏ߬ ߞߊ߬ ߕߊ߲߬ߘߏ߬ߟߌ ߞߙߍߞߙߍߣߍ߲ ߠߊߛߴߊ߬ ߡߊ߬ .
߁߉߅߇ ߟߊ߫߸ ߊߝߙߌߞߌ߬ ߓߍ߯ߦߊ ߟߊߘߍ߭ ߟߎ߬ ߞߊ߬ ߝߏߘߋߓߊ߫ ߞߋߕߊ߬ ߝߊ߬ ߘߌ߬ߢߍ߬ ߟߊ߬ߢߌߣߌ߲߫ ߊ߬ ߟߊ߫ ߘߏ߲߬ߠߌ߲ ߠߊ߫ ߞߙߎߞߊ ߘߐ߫ .
ߊ߬ ߞߊ߬ ߖߌ߬ߣߍ߬ ߞߊ߲ߓߍ߲ ߞߊ߲ߕߌ߯ ߛߋߞߎ߬ ߕߎ߬ߙߋ ߡߊߘߍ߬ߡߍ߲߫ ߘߊߡߌ߬ߣߊ߬ ߖߌ߬ߣߍ ߓߘߍ߬ߓߘߍ߬ߟߌ ߡߊ߬ ߁߉߅߆ ߟߋ߬ ߟߊ߫߸ ߊ߬ ߛߎߘߊ߲߫ ߘߊ߫ ߝߊ߬ߛߏ߬ ߜߙߊ ߞߎ߲߬ߠߊ߬ ߁߉߅߇ ߟߊ߫ .
ߊ߬ ߞߊ߬ ߓߍ߲߬ߓߍ߲߬ߓߍ߲ ߘߏ߫ ߟߊߗߌߙߏ߲߫ ߞߊ߲ߕߌ߮ ߊߤߊߡߍߘ ߛߋߞߎ߬ ߕߎ߬ߙߋ ߞߊ߲ߡߊ߬߸ ߊ߬ ߞߎ߲߭ ߕߎ߲߬ ߘߌ߫ ߛߋ߫ ߕߏ߫ ߟߊ߫ ߡߍ߲ ߘߐ߫߸ ߊ߬ ߖߍ߬ߘߍ ߕߍ߮ߕߊ߬ ߘߊ߫ ߓߍ߲߬ߓߍ߲߬ߓߍ߲߬ ߜߘߍ߫ ߘߐ߫ ߞߐߟߊ߸ ߞߴߊ߬ ߟߊߘߏ߲߬ ߓߏߊߙߏ߫ ߘߊ߮ ߥߛߎ ߟߊ߫߸ ߊ߬ ߛߊ߬ ߘߊ߫ ߦߋ߲߬ ߠߋ߬ ߘߓߊ߬ߕߊ ߕߋ߬ߟߋ ߂߇ ߁߉߅߇ ߟߊ߫ .
ߊ߬ ߟߊ߫ ߟߎ ߡߍ߲ ߕߘߍ߬ ߦߋ߫ ߘߊ߬ߞߊߙߎ߫߸ ߊ߬ ߞߵߏ߬ ߝߣߊ߫ ߘߌ߫ ߖߌ߬ߣߍ߫ ߡߊ߬߸ ߖߌ߬ߣߍ߬ ߟߊ߫ ߛߣߍ߬ߜ߭ߊ߯ߟߌ߫ ߟߊ߬ߛߌ߰ߘߊ ߦߋ߫ ߦߋ߲߬ ߠߋ߬ ߝߣߊ߫ ߘߌ߫ .
ߊ߬ ߞߵߊ߬ ߟߊ߫ ߓߊߟߍ ߊߝߙߌߞߍ߲ ( ߝߘߊ߬ߝߌ߬ߠߊ߫ ߓߎ߲߬ߖߊ߲ ) ߣߌ߫ ߖߌ߬ߣߍ߬ ߟߊ߫߸ ߞߴߊ߬ ߕߐ߮ ߦߟߍ߬ߡߊ߲߫ ߞߵߊ߬ ߓߐ߫ ߝߏߘߋߓߊ߫ ߞߋߕߊ߬ ߟߊ߫ ߓߊߟߍ߫ ߊߝߙߌߞߍ߲ߦߊ ߟߊ߫߸ ߞߵߊ߬ ߞߍ߫ ߖߌ߬ߣߍ߬ ߟߊ߫ ߝߘߊ߬ߝߌ߲߬ߠߊ߫ ߓߎ߲߬ߖߊ߲ ߘߌ߫ .

ߓߌߟߊ߯ߟ ߕߍ߫ ߥߎߦߊ ߝߐ߫ ߟߊ߫ ߝߋߎ߫ ߓߌ߬ߟߊ߯ߟ ߓߑߣߎ߲߬ ߙߊ߬ߓߊ߯ߤ߭ ߞߵ ߊߟߊ߫ ߟߊ߫ ߞߟߌߟߌ ߟߊߡߌ߬ߣߊ߬ ( ߝߎ߲ߘߌ߫ ߛߊ߬ ߂߀ ߠߋ߫ ߡߊ߬ ) ، ߊ߬ ߦߋ߫ ߞߋߟߓߊ߫ ߡߊ߬ߡߊߘߌ߫ ߞߐߓߌߟߊ ߘߏ߫ ߟߋ߬ ߘߌ߫߸ߊ߬ ߣߴߊ߬ ߟߊ߫ ߛߊߟߌߡߊߞߟߌ ߟߊ߫ ߟߋ߬ ߸ߊߓߎߓߞߊߙ ߕߏ߬ߢߊ߬ߓߌ߮ ߟߊ߫ ߖߐ߲߬ ߞߊ߲ߠߊߓߌ߬ߟߊ߬ߣߍ߲ ߠߋ߬߸ߊ߬ ߕߘߍ߬ ߡߐ߰ ߖߏߣߊ ߟߎ߬ ߘߏ߫ ߟߋ߬ ߘߌ߫߸ߡߍ߲ ߠߎ߬ ߘߏ߲߬ ߠߊ߫ ߖߘߍ߬ߞߟߏ߬ߦߊ ߘߐ߫ ߸ ߊ߬ ߕߘߍ߬ ߝߣߊ߫ ߖߘߍ߬ߞߟߏ߬ߓߊ߮ ߟߊ߲߬ߝߏ߬ߣߍ߲ ߠߎ߬ ߘߏ߫ ߟߋ߬ ߘߌ߫ ߸ ߡߍ߲ ߠߎ߬ ߖߊ߲߬ߞߕߊ߬ ߟߊ߫ ߞߏߛߴߊ߬ߟߎ߬ ߘߌ߫ ߓߐ߫ ߖߘߍ߬ߞߟߏ߬ߦߊ ߘߐ߫߸ ߞߏ߬ߣߌ߲߬ ߸ ߞߊ߯ߙߌ߫ ߹ ߊ߬ ߡߊ߫ ߛߐ߲߬ ߸ ߊ߬ ߕߎ߲߬ ߧߋ߫ ߖߐ߲߭ ߠߋ߬ ߘߌ߫ ߖߎߡߑߤ߭ߊ߫ ߘߋ߲߫ ߠߎ߬ ߓߟߏ߫ ߞߊ߬ ߓߐ߫ ߞߎ߬ߙߊߦߌ߬ߛߌ ߟߎ߬ ߘߐ߫ .
ߊ߬ ߖߐ߲߬ߓߊ ߞߵߊ߬ ߖߊ߲߬ߞߕߊ߬ ߣߊߟߌ߬ߡߎ߲߫ ߸ߎߡߊߦߌߦߕߊ߫ ߞߟߊߝߎ߫ ߘߋ߲ߗߍ߫ ߘߌ߫ ߸ ߊ߬ ߓߊ߲߭ ߞߐ ߖߘߍ߬ߞߟߏ߬ߦߊ ߟߊ߲ߞߣߍߡߊ߫ ߟߊ߫، ߏ߬ ߞߍ߫߸ ߊߓߎߓߞߊߙ ߕߏ߬ߢߊ߬ߓߌ߮ ߞߵߊ߬ ߛߊ߲߬߸ ߞߵߊ߬ ߞߊ߲ߠߊߓߌ߬ߟߊ߬ .
ߓߌߟߊ߯ߟ ߡߊߟߐ߲ߠߴߊ߬ ߟߊ߫ ߡߎ߬ߢߎ߲ ߠߋ߫ ߡߊ߬ ߖߊ߲߬ߞߊ߬ߕߊ ߞߘߐ߫، ߊ߬ ߣߴߊ߬ ߟߊ߫ ߞߎߡߊ߫ ߸ ߊ߬ ߕߘߍ߬ ߡߍ߲ ߝߐ߫ ߟߊ߫ ߖߊ߲߬ߞߊ߬ߕߊ ߞߘߐ߫ ( ( ߞߋߟߋ߲߫ ߔߋ߫ ߟߋ߬߸ ߞߋߟߋ߲ ߔߋ߫ ߟߋ߬ ) ) ߛߊߟߌߡߊߞߟߌ ߛߋ߲ߛߋߘߋ߲ߧߊߣߍ߲߫ ߸ ߞߋߟߓߊ ߞߵߊ߬ ߛߎߥߊ߲ߘߌ߫ ߞߵߊ߬ ߞߍ߫ ߛߊߟߌߡߊߞߟߌߟߊ ߝߟߐߡߊ ߘߌ߫ .
ߊ߬ ߕߊ߯ ߟߊ߫ ߟߏ߲ ߘߏ߫ ߝߘߎ ߘߌߦߊ߫߸ ߊ߬ ߖߍ߬ߘߍ ߢߍ߫ ߸ ߊ߬ ߣߴߊ߬ ߓߊߘߋ߲ߗߍ ߢߍ߫، ߊ߬ ߞߵߊ߬ ߝߐ߫ ߘߋ߲ߡߛߏ ߝߊ߬ ߢߍ߫ ( ( ߒߠߋ ߟߋ߬ ߓߌ߬ߟߊ߯ߟ ߘߌ߫ ߒ ߓߊߘߋ߲ߗߍ ߟߋ߫ ߣߌ߲߬ ߘߌ߫، ߊ߲ ߧߋ߫ ߖߐ߲߭ ߠߋ߬ ߘߌ߫ ߞߊ߬ ߓߐ߫ ߤ߭ߓߊߛߊ߫ ߸ ߒ߬ ߕߘߍ߬ ߝߌ߬ߟߌ ߟߋ߬ ߘߐ߫، ߊߟߊ߫ ߞߊ߬ ߒ߬ ߞߊ߲ߘߊ߫، ߊ߲ ߕߘߍ߬ ߦߋ߫ ߖߐ߲߭ ߠߋ߬ ߘߌ߫ ߸ ߊߟߊ߫ ߞߊ߬ ߒ߬ ߞߊ߲ߠߊߓߌ߬ߟߊ߬، ߣߴߊߟߎ߫ ߞߵߊߟߎ߬ ߘߋ߲ߡߛߏ ߝߘߎ߫ ߊ߲ ߡߊ߬ ߸ ߊߟߊ߫ ߕߊ߲ߘߏ߫، ߣߴߊߟߎ߫ ߘߏ߲߬ ߞߊ߬ ߒ߬ ߖߵߊ߬ ߟߊ߫ ߸ ߊߟߊ߯ ߓߏ߲߬ ) ) .
ߞߋߟߓߊ ߡߊ߬ߡߊߘߌ߫ ߟߊ߫ ߞߟߌߟߌ ߡߊ߬ߞߊ ߓߐ߫ ߕߎߡߊ ߸ ߡߐ߱ ߟߎ߬ ߦߴߊ߬ ߟߌ߬ߤߟߊ ߟߊߖߍ߲ߛߍ߲߫ ߣߴߊ߬ߟߎ߬ ߣߌ߫ ߢߐ߲߮ ߕߍ߫، ߞߋߟߓߊ ߕߌ߲߬ ߧߋ߫ ߛߟߊߕߌ߮ ߟߎ߬ ߣߌ߫ ߘߐ߰ߕߐ ߟߎ߬ ߣߌ߫ ߟߏ߲ߟߊ߲ ߠߎ߬ ߓߍ߯ ߟߋ߬ ߥߋ߯ߟߋ߫ ߟߊ߫ .
ߓߌ߬ߟߊ߯ߟ ߟߊ߫ ߛߌ߬ߟߡߊ߬ߦߊ ߟߏ߲ ߸ ߞߵߊ߬ ߕߘߍ߬ ߞߋߟߓߊ ߣߌ߫ ߊߓߎߓߞߊߙ ߕߏ߬ߢߊ߬ߓߌ߮ ߦߋ߫ ߤ߭ߙߊߦߌ߫ ߝߊߟߊ߲ ߥߏ߫ ߟߊ߫، ߊ߬ߟߎ߫ ߝߌ߬ߟߊ ߘߏ߲߰ߣߍ߲߫ ߦߋ߲߬ .
ߓߌ߬ߟߊ߯ߟ ߕߊ߬ߡߌ߲߬ ߘߴߊ߬ߟߎ߫ ߟߊ߫ ߦߋ߲߬، ߞߵߊ߬ ߕߘߍ߬ ߊ߬ ߦߋ߫ ߊߓߑߘߎߟߊߦߌ߫ ߖߊߘߑߊ߳ߊ߯ߣߌ߫ ߘߋ߲ߗߍ ߟߊ߫ ߓߌߦߊ߲߫ ߠߎ߬ ߞߐ߫، ߞߋߟߓߊ ߞߵߊ߬ ߞߎ߲߭ ߠߊߓߐ߫ ߞߏ߫ : ߤߍ߫ ߹ߌߟߋ߬ ߓߌߦߊ߲ߜߍߘߋ߲ ߸ߣߐߣߐ ߓߴߌ ߓߟߏ߫߫ ߓߊ߬؟ ߓߌߟߊ߯ߟ ߞߊ߲߫ ߞߏ߫ : ߍ߲߬ߍ߲߫ ߸ ߝߏ߫ ߛߊ߰ ߞߋߟߋ߲ ߓߌߘߌ߲ߕߊ ߸ ߒ ߘߏ߲߬ ߓߊߟߏ ߦߴߏ߬ ߟߋ߫ ߘߐ߫ .
ߞߋߟߓߊ ߞߵߊ߬ ߡߊ߬ ߞߏ߫ : ߣߴߊ߬ ߘߌ߫ .
ߏ߬ ߞߍ߫߸ ߊ߬ ߣߊ߬ ߘߴߊ߬ ߘߌ߫ .
ߞߋߟߓߊ ߞߊ߬ ߡߎ߬ߙߊ߲ ߘߏ ߕߊ߬ ߸ ߞߊ߬ ߘߎߓߊ߫ ߏ߬ ߡߊ߬، ߞߊ߬ ߓߊ߲߫ ߞߊ߬ ߛߊ߱ ߓߌߘߌ߲߫ ߸ ߞߊ߬ ߡߎ߬ߙߊ߲ ߏ߬ ߟߝߊ ߔߍ߲߫، ߞߋߟߓߊ ߞߊ߬ ߣߐߣߐ ߡߌ߲߬ ߞߊ߬ ߥߛߊ߬، ߞߊ߬ ߓߊ߲߫ ߞߵߊ߬ ߓߌߘߌ߲߫ ߌߞߐ߫ ߕߎ߲߯، ߊߓߎߓߞߊߙ ߕߏ߬ߢߊ߬ߓߌ߮ ߞߵߊ߬ ߣߐߣߐ ߡߌ߲߬ ߞߊ߬ ߥߛߊ߬، ߞߊ߬ ߓߊ߲߫ ߞߵߊ߬ ߓߌߘߌ߲߫ ߌߞߐ߫ ߕߎ߲߯ ߸ ߓߌߟߊ߯ߟ ߞߵߊ߬ ߡߌ߲߬ ߞߊ߬ ߥߛߊ߬، ߏ߬ ߓߍ߯ ߘߐ߫ ߛߊ߱ ߛߌ߲ ߞߍߣߍ߲߫ ߦߎ߫ ߝߋ߲߫ ߡߊ߫ ߓߐ߫ ߊ߬ ߟߊ߬ ߸ ߞߋߟߓߊ ߟߊ߫ ߘߎߓߊ߫ ߞߏߛߐ߲߬ .
ߏ߬ ߟߋ߬ ߞߐ߫ ߞߋߟߓߊ ߞߊ߲߫ ߞߏ߫ : ( ( ߤߍ߲߫ ߸ ߌߟߋ ߘߋ߲ߣߍ، ߦߊ߯ߟߊ߫ ߸ ߌ ߘߌ߫ ߘߏ߲߬ ߖߘߍ߬ߞߟߏ߬ߦߊ ߘߐ߫ ߓߊ߬؟ ߒߠߋ ߦߴߊߟߊ߫ ߟߊ߫ ߞߋߟߊߘߋ߲ ߠߋ߬ ߘߌ߫ ) ) ߓߌߟߊ߯ߟ ߞߊ߲߫ ߞߏ߫ : ( ߒ߬ߒ߫ ߹ ߒ ߘߌ߫ ߛߌ߬ߟߡߊ߬ߦߊ߬ ) ، ߞߋߟߓߊ ߞߵߊ߬ ߢߍ߫ ߞߏ߫ : ( ߌ ߟߊ߫ ߛߌ߬ߟߡߊ߬ߦߊ ߘߏ߲߰ ) .
ߓߌߟߊ߯ߟ ߞߵߊ߬ ߟߊ߫ ߓߌߦߊ߲߫ ߠߎ߬ ߜߍ߲ߜߍ߲߫ ߞߊ߬ ߥߊ߫ .
ߊ߬ ߛߌ߬ ߘߊ߫ ߕߋ߲߬ ߠߋ߬، ߞߊ߬ ߕߘߍ߬ ߊ߬ ߟߊ߫ ߛߊ߱ ߣߐߣߐ ߓߘߊ߫ ߛߌߦߊߦߊ߫ ߡߢߊߡߢߊ߫ .
ߏ߬ ߘߎ߰ߛߊ߬ߜߍ ߸ ߊ߬ ߞߵߊ߬ ߝߴߊ߬ ߟߊ߫ ߡߐ߱ ߟߎ߬ ߢߍ߫ ߸ ߞߏ߫ : ߒ ߞߵߊ߬ߟߎ߬ ߟߘߊߥߎ߲ߠߍ߲߫ ߖߍߥߎߟߍ߫ ߢߌߡߊ߫ ߟߋ߬ ߘߐ߫ .
ߊ߬ ߞߊ߬ ߕߋ߬ߟߋ߫ ߛߓߊ߬ ߞߍ߫ ߊ߬ ߦߋ߫ ߕߊ߯ ߟߊ߫ ߦߋ߲߬، ߊ߬ ߦߋ߫ ߣߐߣߐ ߘߌ߫ ߟߊ߫ ߞߋߟߓߊ ߣߌ߫ ߊߓߎߓߞߊߙ ߕߏ߬ߢߊ߬ߓߌ߮ ߡߊ߬، ߊ߬ ߣߴߊ߬ ߦߋ߫ ߛߌ߬ߟߡߊ߬ߦߊ ߞߊ߬ߙߊ߲ ߞߊ߲߬ .
ߝߏ߫ ߊ߬ ߕߟߋ߬ ߣߊ߯ߣߌ߲ߠߊ߲ ߟߏ߲ ߸ ߞߏߟߐ߲ߓߊߟߌ ߝߊ߬ ߕߊ߬ߡߌ߲߬ ߠߊ߫ ߊߓߑߘߎߟߊߦߌ߫ ߖߊߘߑߊ߳ߊ߯ߣߌ߫ ߘߋ߲ߗߍ ߟߊ߫، ߊ߬ ߞߊ߲߫ ߞߏ߫ : ߒ ߓߘߴߌ ߟߊ߫ ߓߌߦߊ߲߫ ߠߎ߬ ߦߋ߫، ߊ߬ߟߎ߬ ߦߋ߫ ߖߘߌ߫ ߞߊ߲߬ ߸ ߞߵߊ߬ߟߎ߬ ߣߐߣߐ߫ ߛߌߦߊߦߊ߫ .
ߏ߬ ߞߍ ߸ ߏ߬ ߟߎ߬ ߞߊ߲߫ : ߊ߬ߟߎ߬ ߣߐߣߐ ߛߌߦߊߦߊ߫ ߕߋ߬ߟߋ ߛߓߊ߬ ߟߋ߫ ߓߌ߬ ߘߌ߫، ߊ߲ ߕߍ߫ ߝߏ߫ ߛߌ߫ ߟߋ߫ ߞߊ߬ߟߊ ߡߴߊ߬ ߘߐ߫ .
ߊ߬ ߞߊ߲߫ : ߊߟߎ߬ ߟߊ߫ ߖߐ߲߬ߗߍ ߣߌ߫ ߞߓߊ߫ ߓߏ߲ ߡߊ߰ߙߌ ߦߴߊ߬ ߞߊ߬ߟߊ ߡߊ߬، ߓߊߏ߬߸ ߊ߬ ߞߊ߬ ߞߋߓߑߛ߭ߊߕߎ߫ ߘߋ߲ߗߍ ߟߊ߫ ߦߙߐ߫ ߘߌߦߊߟߐ߲ .
ߊ߬ߟߎ߫ ߞߵߊ߬ ߞߎ߬ߡߊ߲߬ߘߌ߬ ߞߴߊ߬ ߞߣߊ߫ ߣߊ߬ ߓߌߦߊ߲߫ ߠߎ߬ ߟߊ߫ ߘߊߥߎ߲ߣߍ߲߫ ߦߋ߲߬ ߘߐ߫ߡߎߕߎ߲߬ .
ߒ߬ߓߊ߬ ߸ ߏ߬ ߞߍ߫ ߸ ߞ߫ߎߙߊ߬ߦߌ߬ߛߌ ߟߎ߬ ߞߵߊ߬ ߜߍ߲߫، ߊ߬ ߓߏ߬ߙߌ߬ ߘߊ߫ ߞߊ߬ ߥߊ߫ ߘߏ߲߬ ߊ߬ ߡߊߕߌ߮ ߊߓߑߘߎߟߊߦߌ߫ ߘߋ߲ߞߍ߫ ߖߊߘߑߊ߳ߊ߯ߣߌ߲߫ ߠߊ߫ ߓߏ߲߫ ߠߊ߬، ߞߵߊ߬ ߢߡߊߘߏ߲߰ ߦߋ߲߬، ߏ߬ ߞߍ߫߸ ߞߎ߬ߙߊߦߌ߬ߛߌ ߟߎ߬ ߞߊ߬ ߖߊߘߑߊ߳ߊ߯ߣߌ߫ ߘߋ߲ߗߍ ߜߋߟߋ߲ߜߋߟߋ߲߫، ߊ߬ ߞߵߊ߬ ߞߎ߲߭ ߠߊߓߐ߫، ߊ߬ߟߎ߬ ߞߊ߲߫ ߞߏ߫ : ߌ ߓߘߊ߫ ߕߐ߲ ߛߊ߬ߥߏ߬ ߹ ߊ߬ ߞߊ߲߫ ߞߏ߫ : ߋ߫ ߹ ߞߎߡߊ߫ ߡߍ߲ ߦߋ߫ ߝߐ߫ ߒߠߋ ߢߐ߲߰ ߛߎ߯ ߡߊ߬ ߹ ߊ߬ ߓߘߊ߫ ߞߍ߫ ߛߋ߲ߛߋߘߋ߲߫ ߘߌ߫ ߒ ߡߵߏ߬ ߘߐ߫ ߸ ߞߊ߬ ߢߐ߰ߡߍ߫ ߗߡߍ߬ ߞߍ߫ ߖߘߍ߬ߡߊ߬ߓߐ ߘߌ߫، ߟߊ߯ߕߊ߫ ߣߌ߫ ߊ߳ߎߖ߭ߊ߫ ߢߍ߫ .
ߊ߬ߟߎ߬ ߞߊ߲߫ ߞߏ߫ : '' ߌ ߟߊ߫ ߖߐ߲߬ ߝߌ߲ ߓߘߊ߫ ߡߍ߲ ߞߍ߫ ߸ ߞߊ߬ ߡߍ߲ ߞߍ߫ .
ߏ߬ ߞߍ߫ ߊ߬ߟߎ߬ ߞߵߊ߬ ߢߌߣߌ߲߫، ߞߵߊ߬ ߟߊ߫ ߓߐ߫، ߞߊ߬ ߣߴߊ߬ ߘߌ߫، ߞߊ߬ ߕߘߍ߬ ߏ߫ ߖߍ߬ߘߍ ߡߴߊ߬ ߟߐ߲߫، ߊ߬ ߞߵߊ߬ ߟߊ߫ ߣߊ߲ߝߟߏ ߞߎ߲߬ߠߊ߬ߛߌ߰ߓߊ߮ ߥߋ߯ߟߋ߫، ߊ߬ ߞߴߏ߬ ߢߍ߫ ߞߏ߫ : ߖߐ߲߫ ߧߋ߫ ߣߌ߲߬؟ ߦߊ߯ߟߊ߫ ߸ ߡߴߊ߬ ߝߴߌ ߢߍ߫ ߓߊ߬ ߸ ߒ ߞߏ߫ : '' ߖߐ߲߬ ߘߋ߲߫ ߛߌ߫ ߞߊߣߊ߬ ߕߏ߫ ߦߊ߲߬ ߸ ߝߴߌ ߦߴߊ߬ ߓߍ߯ ߜߍ߲߫ ߞߍߚߍ߫؟ '' ߏ߬ ߞߊ߲߫ ߞߏ߫ : `` ߊ߬ߟߋ ߟߋ߫ ߕߘߍ߬ ߌ ߟߊ߫ ߓߌߦߊ߲ ߠߎ߬ ߞߎ߲߬ߠߊ߬، ߡߐ߰ ߘߏ߲߫ ߡߴߏ߬ ߟߎ߫ ߟߐ߲߫ ߸ ߝߴߊ߬ߟߋ '' .
ߏ߬ ߞߍ߫ ߸ ߞߏߟߐ߲ߓߊߟߌ ߝߊ߬ ߣߌ߫ ߎߡߊߦߌߦߕߊ߫ ߞߵߊ߬ ߝߐ߫ ߞߏ߫ : `` ߊߟߎ߫ ߝߌ߬ߟߊ ߣߌ߲߬ ߞߎ߲߬ߞߏ ߟߴߏ߬ ߘߌ߫، ߊߟߎ߬ ߞߏ߫ ߞߍ߫ ߡߍ߲ ߓߊ߯ ߫ߊߟߎ߫ ߘߌߦߊ߫ '' .
ߊ߬ߟߎ߫ ߞߵߊ߬ ߟߊߟߊ߫ ߎߡߊߦߌߦߕߊ߫ ߛߌߛߌ ߞߊ߲߬ ߸ ߏ߬ ߡߍ߲ ߞߵߊ߬ ߟߊ߫ ߖߘߍ߬ߞߟߏ߬ߦߊ ߦߋ߫، ߌߞߏ߫ ߸ ߖߐ߲߭ ߓߊ߯ ߡߐ߰ ߘߐ߯ߦߡߊ߫ ߜߊߛߌ ߞߍ߫ .
ߣߌ߫ ߥߎ߬ߟߊ߬ߘߊ ߛߋ߫ ߟߊ߫، ߊ߬ߟߎ߬ ߘߴߊ߬ ߟߊߥߟߌ߫، ߞߊ߬ ߖߎ߬ߟߎ ߓߌ߬ߟߵߊ߬ ߞߊ߲ߠߊ، ߞߵߊ߬ ߘߌ߫ ߘߋ߲ߣߍ߲ ߠߎ߬ ߡߊ߬، ߞߊ߬ ߡߞߊ߫ ߞߐ߲߬ߞߍ ߣߴߊ߬ ߛߌߟߊ ߓߍ߯ ߟߊߡߌߣߌ߲߫ ߊ߬ ߘߌ߫ .
ߊ߬ ߞߏ߬ߣߌ߲߫ ߊ߬ ߕߍ߫ ߝߏߦߌ߬ ߝߐ߫ ߟߊ߫ ߝߏ߫ : '' ߞߋߟߋ߲߫ ߔߋ߫ ߟߋ߬ ߸ ߞߋߟߋ߲ ߔߋ߫ ߟߋ߬ '' .
ߊ߳ߊߡߊ߯ߙ ߦߊߛߙߌ߫ ߘߋ߲ߞߍ ߞߊ߲߫ : ߝߌ߬ߟߊ߲߬ߞߊ߬ߝ߲ߏ ߟߎ߬ ߞߊ߬ ߡߐ߱ ߟߊ߲߰ߝߏ߬ߣߍ߲ ߖߊ߲߬ߞߕߊ߬ߓߊ߯ߕߐ ߟߎ߬ ߖߡߊ߬ߙߌ߬ ߞߎߡߊ߫ - ߎ - ߞߎߡߊ ߟߊ߫، ߊ߬ߟߎ߫ ߞߵߊ߬ ߓߍ߯ ߝߐ߫ ߸ ߝߏ߫ ߓߌߟߊ߯ߟ ߞߋߟߋ߲߫ ߔߋ߫ ߟߋ߬ ߡߊ߫ ߛߐ߬ ߝߊ߯ߛߌ߫ .
ߥߊߙߑߞ߫ߊߕߎ߫ ߣߊߥߑߝߊߟ ߘߋ߲ߞߍ ߕߊ߬ߡߌ߲߬ ߠߴߊ߬ ߟߊ߫ ߟߏ߲ ߘߏ߫، ߞߊ߬ ߕߘߍ߫ ߊ߬ߟߎ߬ ߦߴߊ߬ ߖߊ߲߬ߞߊ߬ߕߊ ߞߊ߲߬، ߞߊ߬ ߕߘߍ߫ ߊ߬ ߦߴߊ߬ ߝߐ߫ ߞߊ߲߬ : `` ߞߋߟߋ߲߫ ߔߋ߫ ߟߋ߬ ߸ߞߋߟߋ߲ ߔߋ߫ ߟߋ߬ `` ، ߊ߬ ߞߊ߲߫ ߞߏ߫ : ߓߌߟߊ߯ߟ ߟߋ߬ ߹ ߞߋߟߋ߲߫ ߔߋ߫ ߟߋ߬ ߸ ߞߋߟߋ߲ ߔߋ߫ ߟߋ߬، ߒ ߓߘߊ߫ ߒ ߞߊ߬ߟߌ߬ ߊߟߊ߫ ߟߊ߫ ߸ ߣߴߌ ߛߊ߬ ߟߴߏ߬ ߞߊ߲߬، ߒ ߘߴߌ ߞߊߓߙߎ ߞߍ߫ ߓߙߊߞߊ ߢߌߣߌ߲߫ ߘߌߦߊ ߘߌ߫ .
ߊ߬ ߞߴߊ߬ ߢߍ߫ : `` ߋ߫ ߹ ߌߟߋ ߎߡߊߦߌߦߕߊ߫، ߌ ߕߍ߫ ߛߌߟߊ߲߫ ߊߟߊ߫ ߢߍ߫ ߘߐ߰ߕߐ ߣߌ߲߬ ߠߊߞߏ ߘߐ߫ ߓߊ߬؟ ߊ߬ ߕߏ߫ ߘߐ߫ ߌ ߓߟߏ߫ ߖߊ߲߬ߞߊ߬ߕߊ ߞߘߐ߫ ߝߏ߯ ߕߎ߬ߡߊ ߢߌ߬ߡߊ߲߬؟ ߎߡߊߦߌߦߕߊ߫ ߞߊ߲߫ ߞߏ߫ : '' ߌߟߋ ߟߋ߬ ߘߏ߲߬ ߞߵߊ߬ ߘߐߕߌߢߍ߫، ߒ߬ߓߊ߬ ߸ ߊ߬ ߟߊߞߛߌ߫ ߝߋ߲߫ ߡߊ߬ ߸ ߊ߬ ߦߋ߫ ߡߍ߲ ߞߘߐ߫ ߣߌ߲߬ .
ߊ߬ ߓߊ߲ߘߊ߫ ߞߴߌ ߢߍߛߌ߲߫ ߊ߬ ߜߊ߬ߛߌ ߡߊ߬، ߊߓߎߓߞߊߙ ߖߌ߰ߕߍ߮ ߞߐ߫ ߊ߬ ߟߊ߬ ߗߌߙߏ߲߫، ߊ߬ ߞߵߊ߬ ߛߊ߲߬ߞߏ ߢߌߣߌ߲߫ ߊ߬ ߝߍ߬، ߊ߬ ߞߵߊ߬ ߛߊ߲߬ ߊߥߑߙߊ߯ߞߎ߫ ߛߊ߬ߓߊ ߟߋ߬ ߟߊ߫ ߛߊߣߌ߲ ߘߐ߫ ߸ ߊ߬ ߞߵߏ߬ ߞߍ߫ ߓߌߟߊ߯ߟ ߞߎ߲߬ߞߊ ߘߌ߫ .
ߎߡߊߦߌߦߕߊ߫ ߞߊ߲߫ ߊߓߎߓߞߊߙ ߢߍ߫ : `` ߒ ߓߘߊ߫ ߒ ߞߊ߬ߟߌ߬ ߟߊ߯ߕߊ߫ ߣߌ߫ ߊ߳ߎ߯ߖ߭ߊ߫ ߟߊ߫، ߤߊߟߌ߬ ߣߌ߲߫ ߏ߬ ߟߎ߫ ߛߐ߲߬ ߘߊ߫ ߊߥߑߙߊ߯ߞߎ߫ ߞߋߟߋ߲߫ ߔߋ߫ ߟߋ߬ ߡߊ߬ ߸ ߒ ߘߴߊ߬ ߛߊ߲߬ ߌ ߡߴߏ߬ ߟߊ߫ `` .
ߊߓߎߓߞߊߙ ߝߣߊ߫ ߞߊ߲߫ : `` ߒ ߓߘߊ߫ ߒ ߞߊ߬ߟߌ߬ ߊߟߊ߫ ߟߊ߫ ߣߴߊ߬ߟߎ߫ ߞߵߊ߬ߟߎ߫ ߓߊ߲߬߸ ߝߏ߫ ߊߥߑߙߊ߯ߞߎ߫ ߗߡߍ߬، ߒ ߘߴߊ߬ ߛߊ߲߬ '' .
ߛߊߟߌߡߊߞߟߌ ߛߋ߲ߛߋߘߋ߲ߧߊߣߍ߲ ߸ߞߋߟߓߊ ߞߵߊ߬ ߛߎߥߊ߲ߘߌ߫ ߞߵߊ߬ ߛߊߟߌߡߊߞߟߌߟߊ ߝߟߐߡߊ ߘߌ߫ ߖߘߍ߬ߞߟߏ߬ߦߊ ߘߐ߫ .
ߞߵߊ߬ ߕߘߍ߬ ߓߌߟߊ߯ߟ ߦߋ߫ ߖߘߍ߬ߞߟߏ߬ߓߊ߮ ߟߎ߬ ߟߊ߫ ߞߟߍ߬ ߓߏߟߏ߲ ߕߍߡߊ߬، ߞߍ߬ߟߍ ߓߊ߲߫ ߕߎߡߊ ߸ ߞߋߟߓߊ ߘߍ߲߬ߢߐ߲߰ߗߍ ߊߓߘߎߙߤߊߡߊ߯ߣߌ߲߫ ߊ߳ߊߥߑߝߎ߫ ߘߋ߲ߞߍ߫ ߞߊ߬ ߎߡߊߦߌߦߕߊ߫ ߞ߭ߟߊߝߎ߫ ߘߋ߲ߞߍ߫ ߟߊߕߌ߲ ߦߋ߫، ߊ߬ ߞߵߊ߬ ߡߊߘߏ߲߬ ߊ߬ ߟߊ߫، ߞߵߊ߬ ߢߌߣߌ߲߫ ߊ߬ ߝߍ߬ ߸ ߞߴߊ߫ ߦߋ߫ ߞߍ߫ ߖߐ߲߭ ߘߌ߫، ߖߐ߲߬ߛߊ߫ ߸ ߊ߬ ߘߌ߫ ߞߛߌ߫ ߞߊ߬ ߓߐ߫ ߛߊ߬ߦߊ ߡߊ߬ .
ߏ߬ ߕߎ߬ߡߊ߬ߣߍ߲߬ ߞߋߟߋ߲߫ ߠߊ߫، ߓߌߟߊ߯ߟ ߞߵߊ߬ ߟߕߌ߲ ߦߋ߫، ߏ߬ ߞߍ߫ ߸ ߊ߬ ߛߐ߲ߞߐ߫ ߘߴߊ߬ ߞߎ߲߬ߘߐ߫ ߞߏ߫ : `` ߓߊ߲߬ߓߊ߮ ߞߎ߲ߕߌ߮، ߎߡߊߦߌߦߕߊ߫ ߞ߭ߟߊߝߎ߫ ߘߋ߲ߞߍ߫ ߹، ߒ ߕߍ߫ ߞߛߌ߫ ߓߌ߬ ߝߋߎ߫ ߸ ߣߴߌߟߋ ߞߛߌ߫ ߘߊ߫ ߓߌ߬ `` ، ߊ߬ ߞߵ ߊ߬ ߟߊ߫ ߡߎ߬ߙߎ ߓߐ߫ ߊ߬ ߟߊ߭ ߘߐ߫ ߸ ߞߏߛߴߊ߬ ߘߴߊ߬ ߞߎ߲߭ ߓߐ߫ ߊ߬ ߞߊ߲ ߠߊ߫، ߏ߬ ߞߍ߫ ߸ ߊߓߘߎߙߤߊߡߊ߯ߣߌ߲߫ ߛߐ߲ߞߐ߫ ߘߊ߫ : `` ߓߌߟߊ߯ߟ ߟߋ߬ ߒ ߠߊ߫ ߖߐ߲߭ ߠߋ߬ `` ، ߞߏ߬ߣߌ߲߬ ߸ ߓߌߟߊ߯ߟ ߞߴߊ߬ ߦߋ߫ ߟߋ߬، ߘߌߦߊߜߏߦߊ߫ ߓߊߘߋ߲ߧߊ ߏ߬ ߕߍߣߊ߬ ߝߏߦߌ߬ ߢߊ߬ ߟߊ߫، ߊ߬ ߞߎߟߋ߫ ߘߊ߫ : '' ߊߟߎ߫ ߡߊ߬ߘߌ߬ߣߊ߬ߞߊ ߟߎ߫ ߟߋ߬߹ ߓߊ߲߬ߓߊ߮ ߟߎ߬ ߘߐ߫ ߞߎ߲߬ߕߌ߮ ߸ ߎߡߊߦߌߦߕߊ߫ ߞߟߊߝߎ߫ ߞߟߊߝߎ߫ ߘߋ߲ߗߍ߫، ߞߛߌ߫ ߕߍ߫ ߒ ߢߍ߫ ߓߌ߬ ߝߋߎ߫ ߸ ߣߴߊ߬ߟߋ ߞߛߌ߫ ߘߊ߫ `` ، ߘߊ߬ߡߊ߲߬ߛߊ߫ ߸ ߛߌ߬ߟߡߊ߬ߦߊ ߞߟߍ߬ߘߋ߲߬ ߟߏ߯ߟߎ߫ ߞߴߊ߬ߟߎ߬ ߢߊߛߌ߲߫ ߊ߬ ߟߊ߫ ، ߞߵߊ߬ ߣߴߊ߬ ߘߋ߲ߞߍ߫ ߟߊߡߌߣߌ߲߫ ، ߊߓߘߎߙߤߊߡߊ߯ߣߌ߲߫ ߡߊ߫ ߛߋ߫ ߝߏߦߌ߬ ߞߍ߫ ߟߊ߫ ߡߎ߬ߕߎ߲߬ .
ߝߴߊ߬ ߞߵߊ߬ ߡߊ߲߬ߞߕߎ߬ ߞߏ߫ ߊ߬ ߦߋ߫ ߣߊߞߐ ߘߏ߲߬ߞߏ ߘߏ߫ ߟߋ߬ ߘߌ߫، ߡߞߊ߫ ߘߟߊߞߊ ߛߋߣߍ߲߫، ߞߋߟߓߊ ߣߌ߫ ߓߌߟߊ߯ߟ ߘߏ߲߬ ߠߊ߫ ߞߓߊ ߓߏ߲ ߞߣߐ߫، ߊ߬ ߞߵߊ߬ ߟߐ߬ ߛߊߟߌߡߊߥߋ߯ߟߋ ߟߊ߫ .
ߣ ) ߞߏ߫ : `` ߒ ߘߏ߲߬ ߘߊ߫ ߡߍ߲ߘߌߦߊ ߣߊߞߐ ߞߣߐ߫، ߒ ߞߊ߬ ߡߊ߲߬ߞߊ ߘߏ߫ ߡߍ߲߫ ߒ ߢߍߝߍ߬، ߏ߬ ߞߍ߫ ߸ ߒ ߞߊ߲ ߖߌ߬ߓߙߌ߬ߟߎ߫ ߢߍ߫، ߌߟߋ ߖߌ߬ߓߙߌ߬ߟߎ߫ ߹ ߡߎ߲߬ ߡߊ߲߬ߞߊ߬ ߦߋ߫ ߣߌ߲߬؟ ߊ߬ ߞߵߊ߬ ߖߋ߬ߓߌ߬ ߞߏ߫ : ߓߌߟߊ߯ߟ ߟߋ߬ ߕߊ߯ߡߊ߫ ߞߊ߲߫ ߌ ߢߍߝߍ߬ '' .
ߞߋߟߓߊ ߞߵߊ߬ ߢߌ߬ߣߌ߲߬ߞߊ ߏ߬ ߟߋ߫ ߡߊ߬ ߸ ߊ߬ ߞߊ߬ ߓߊ߯ߙߊ ߡߍ߲ ߞߍ߫ ߖߘߍ߬ߞߟߏ߬ߦߊ ߘߐ߫، ߊ߬ ߞߊ߲߫ : '' ߒ ߡߊ߲߫ ߒ ߛߊߣߌ߲ߧߊ߫ ߕߎ߬ߡߊ߬ ߛߌ߫ ߸ ߝߏ߫ ߒ ߠߊ߫ ߛߊߣߌ߲ߧߊ ߏ߬ ߞߐߝߍ߬ ߸ ߒ ߘߌ߫ ߒ ߛߊߟߌ߫ ߊߟߊ߫ ߓߊ߯ ߡߍ߲ ߣߐ߰ߦߊ߬ ߒ ߢߍ߫ `` .
ߊߟߊ߫ ߟߊ߫ ߞߋߟߓߊ ߞߊ߲߫ ( ߞ .
ߣ ) : `` ߟߊ߬ߝߐ߬ߓߊ߰ ߛߌ߫ ߡߊߣߊ߬ ߒߠߋ ߢߍ߫ ߸ ߝߏ߫ ߘߟߌ ߦߋ߫ ߞߍ߫ ߏ߬ ߡߊ߬ ߘߍ߬ߢߐ߲߮ ߣߌ߫ ߞߌ߬ߣߊ߲ ߣߌ߫ ߞߏߕߌ߮ ߥߐߙߐ߲ߥߌ߬ߟߊ߬ ߟߊ߫ .
ߒ߬ߞߊ߬ ߸ ߕߊ߲߫ ߣߌ߬ ߣߊ߯ߣߌ߲߫ ߠߋ߬ ߘߌߣߍ߲߫ ߒߠߋ ߡߊ߬ : ߤ߭ߊߡߑߖ߭ߕߊ߫، ߖߊߊ߳ߑߝߊߙߌ߫، ߓߊߘߙߊ߫ ߊߟߌ߫، ߤ߭ߛߊߣߌ߫، ߤ߭ߎߛߊߦߌߣߌ߲߫، ߊߓߎߓߞߊߙ، ߎߡߊߙߎ߫، ߊߟߑߡߌߞߑߘߊ߯ߘߌ߫، ߊߓߑߘߎߟߊߦߌ߫ ߡߊߛߑߊ߳ߎ߯ߘߌ߫ ߘߋ߲ߞߍ߫، ߗ߭ߊߙߎ߫ ߝߊ߬، ߤ߭ߎߗ߭ߊߦߌߝߊߕߎ߫، ߛߊߟߑߡߊ߯ߣߌ߫، ߊ߳ߡߊ߯ߙߎ߫، ߊ߬ ߣߌ߫ ߓߌߟߊ߯ߟ `` .
ߊ߬ ߝߐ߫ ߘߊ߫ ߓߌߟߊ߯ߟ ߢߍ߫ ߸ ߞߏ߫ ߡߐ߰ ߟߎ߬ ߦߋ߫ ߦߋ߲߬ ߸ ߡߍ߲ ߠߎ߬ ߦߴߊ߬ ߟߊߝߌ߬ߛߊ߬ߦߊ߬ ߟߊ߫ ߊߓߎߓߞߊߙ ߘߌ߫، ߊ߬ ߞߵߊ߬ ߝߐ߫ ߞߏ߫ : '' ߢߊ߫ ߢߌ߬ߡߊ߲ ߞߊ߲߬ ߸ ߏ߬ ߟߎ߬ ߦߋ߫ ߒߠߋ ߟߊߝߌ߬ߛߊ߬ߦߊ߬ ߟߊ߫ ߊߓߎߓߞߊߙ ߘߌ߫؟ ߦߊ߯ߟߊ߫ ߸ ߒߠߋ ߕߴߏ߬ ߟߊ߫ ߢߌ߬ߡߊ ߘߏ߫ ߟߋ߬ ߘߌ߫ ߓߊ߬߸ ߞߊ߫ ߓߐ߫ ߊ߬ ߟߊ߫ ߢߊ߬ߡߊ ߟߎ߬ ߘߏ߫؟ `` .
ߊ߬ߟߎ߫ ߣߊ߬ ߘߊ߫ ߛߌ߬ߦߊ߬ ߛߓߊߣߊ߲ ߘߐ߫ : `` ߊ߲ ߓߊߘߋ߲ߡߊ ߡߛߏ ߘߏ߲߬ ߝߘߎ߫ ߟߊ߫ ߞߊ߬ߘߌ߬ߛߊ ߡߊ߬ `` ߊ߬ ߞߊ߲߫ ߞߏ߫ : `` ߓߌߟߊ߯ߟ ߘߏ߲߬؟ ߊߟߎ߬ ߦߋ߫ ߡߌ߲߫ ߣߊߞߐ ߘߏ߲߬ߞߏ ߟߊ߫ ߞߏ߫ ߘߐ߫؟ `` ߏ߬ ߞߍ߫ ߊߟߎ߫ ߞߵߊ߬ ߝߘߎ߫ ߓߌߟߊ߯ߟ ߡߊ߬ .
ߣ ) ߛߏߡߊߦߟߍߡߊ߲ߣߍ߲߫، ߖߘߍ߬ߞߟߏ߬ߓߊ߮ ߟߎ߫ ߞߊ߬ ߊߓߎߓߞߊߙ ߕߏ߬ߢߊ߬ߓߌ߮ ߟߊ߫ ߛߌ߰ ߊ߬ ߣߐ߭ ߘߐ߫، ߓߌߟߊ߯ߟ ߥߊ߫ ߘߴߊ߬ ߝߐ߫ ߊ߬ ߢߍ߫ ߞߏ߫ : '' ߞߋߟߓߊ ߣߐ߬ߘߐߓߌ߬ߟߊ ߟߋ߬ ߹، ߒ ߞߊ߬ ߡߍ߲߫ ߞߋߟߓߊ ߟߊ߫ ߊ߬ ߦߴߊ߬ ߝߐ߫ ߟߊ߫ ( ߞ .
ߣ ) ߞߏ߫ : '' ߘߍ߲߬ߞߣߍ߬ߦߊ߬ߓߊ߮ ߟߊ߫ ߓߊ߯ߙߊ ߓߍ߯ ߘߐ߫ ߝߌ߬ߛߊ߬ߡߊ߲ߒߕߋ ߸ ߏ߬ ߟߋ߫ ߖߘߍ߬ߡߊ߬ߓߐ ߘߌ߫ ߊߟߊ߫ ߛߌߟߊ ߞߊ߲߬ `` .
ߏ߬ ߞߍ߫ ߸ ߊߓߎߓߞߊߙ ߞߊ߲߫ ߊ߬ ߢߍ߫ : `` ߌ ߦߋ߫ ߡߎ߲߭ ߝߍ߬؟ '' .
ߊ߬ ߞߊ߲߫ ߞߏ߫ : `` ߒ ߧߴߊ߬ ߝߍ߬ ߞߊ߬ ߞߍ߬ߟߍ ߟߋ߬ ߞߍ߫ ߊߟߊ߫ ߛߌߟߊ ߞߊ߲߬ ߸ߤߊ߲߯ ߒ ߧߍ߫ ߛߊ߬ `` .
ߊߓߎߓߞߊߙ ߞߊ߲߫ ߞߏ߫ : '' ߖߐ߲߫ ߞߍߕߐ߫ ߛߊߟߌߡߊߥߋ߯ߟߋ ߟߊ߫ ߒ߬ ߢߍ߫ ߏ߬ ߘߐ߫ `` .
ߓߌߟߊ߯ߟ ߞߊ߲߫ ߞߏ߫ : '' ߒ ߢߊߖߌ ߕߍ߫ ߟߐ߬ ߟߊ߫ ߸ ߞߊ߬ߛߌ߬ ߓߟߏ߫ .
ߒ ߕߍ߫ ߛߊߟߌߡߊߥߋ߯ߟߋ߫ ߟߊ߫ ߡߐ߰ ߜߘߍ߫ ߛߌ߫ ߢߍ߫ ߞߋߟߓߊ ߞߐߝߍ߬ ߡߎ߬ߕߎ߲߬ `` ، ߊߓߎߓߞߊߙ ߞߊ߲߫ ߊ߬ ߢߍ߫ : '' ߕߏ߫ ߦߊ߲߬ ߸ ߌ ߦߋ߫ ߛߊߟߌߡߊߞߟߌ ߞߍ߫ ߊ߲ ߢߍ߫ `` ، ߓߌߟߊ߯ߟ ߞߊ߲߫ ߞߏ߫ : '' ߣߴߌ ߣߊ߬ߣߍ߲߫ ߞߍ߫ ߘߊ߫ ߒ ߞߊ߲ߠߊߓߌ߬ߟߊ߬ ߟߊ߫ ߌ ߖߘߍ߬ ߢߍ߫ ߸ ߒ ߘߴߏ߬ ߞߴߌ ߢߍ߫، ߣߴߌ ߘߏ߲߬ ߣߊ߬ߣߍ߲߫ ߞߍ߫ ߘߊ߫ ߞߊ߲ߠߊߓߌ߬ߟߊ߬ ߟߊ߫ ߊߟߊ߫ ߞߏߛߐ߲߬ ߸ ߒ ߕߏ߫ ߊߟߊ߫ ߢߍ߫ `` .
ߊߓߎߓߞߊߙ ߞߊ߲߫ ߞߏ߫ `` ߞߊ߯ߙߌ߫ ߸ ߒ ߞߵߌ ߞߊ߲ߠߊߓߌ߬ߟߊ߬ ߊߟߊ߫ ߟߋ߬ ߢߍ߫ `` .
ߟߞߊ߬ߟߌ߬ߟߌ ߟߎ߬ ߝߏ߫ ߘߊ߫ ߢߐ߲߯ߞߐ߫، ߘߏ߫ ߟߎ߬ ߕߊ ߝߐߟߌ ߘߐ߫ ߞߏ߫ : ߊ߬ ߥߊ߫ ߘߊ߫ ߟߋ߬ ߛ߭ߊ߯ߡߌ߲߫ ߞߟߍ߬ ߞߊ߲ߡߊ߬ ߦߋ߲߬ .
ߘߏ߫ ߜߘߍ߫ ߟߎ߬ ߞߊ߲߫ ߞߏ߫ : ߊ߬ ߞߊ߬ ߊߓߎߓߞߊߙ ߞߎߡߊ ߞߊ߲߫ ߡߌ߬ߘߊ ߟߋ߬، ߞߊ߬ ߕߏ߫ ߡߊ߬ߘߌ߬ߣߊ߬ .
ߊߓߎߓߞߊߙ ߛߊ߲߭ ߡߍ߲ ߞߍ߫ ߘߊ߫، ߞߊ߬ ߎߡߊߙ ߟߊߛߌ߰ ߊ߬ ߣߐ߭ ߘߐ߫، ߊ߬ ߞߊ߬ ߘߌ߬ߢߍ ߢߌߣߌ߲߫ ߏ߬ ߝߍ߬ ߸ ߞߊ߬ ߕߊ߯ ߛ߭ߊ߯ߡߌ߫ .
ߏ߬ ߞߍ߫ ߸ ߊ߬ ߞߊ߬ ߓߌߟߊ߯ߟ ߞߟߌ߫، ߏ߬ ߞߐ߫ ߞߵߊ߬ ߘߌ߬ߢߍ߬ ߢߌߣߌ߲߫ ߛߊߟߌߡߊߞߟߌ ߞߏ ߘߐ߫ .
ߏ߬ ߞߍ߫ ߸ ߓߌߟߊ߯ߟ ߦߟߍ߬ ߘߊ߫ ߛߊߟߌߡߊߥߋ߯ߟߋ ߞߊ߲ߡߊ߬ ، ߒ߬ߞߊ߬ ߸ ߞߋߟߓߊ ߘߍ߬ߢߐ߲߮ ߡߍ߲ ߠߎ߫ ߞߊ߬ ߓߌߟߊ߯ߟ ߦߋ߫ ߛߊߟߌߡߊߞߟߌ ߟߊ߫ ߞߋߟߓߊ ߕߋ߬ߟߋ ߘߐ߫߸ ߏ߬ ߛߌ߫ ߢߊߖߌ ߡߊ߫ ߟߐ߬ ߡߎ߬ߕߎ߲߬ ߞߊ߬ߛߌ ߓߟߏ߫ ، ߓߊ߬ߙߌ߬ ߸ ߎߡߊߙ ߟߋ߬ ߟߊ߫ ߞߊ߬ߛߌ ߕߎ߲߬ ߞߊ߬ ߓߏ߲߬ ߓߍ߯ ߕߊ ߘߌ߫ .
ߓߌߟߊ߯ߟ ߛߊ߬ ߘߊ߫ ߛ߭ߊ߯ߡߌ߲߫ ߟߋ߬ ߸ ߊ߬ ߛߊ߬ߙߌ ߘߏ߲߬ ߘߊ߫ ߦߋ߲߬ ߠߋ߬ ߸ ߏ߬ ߞߍ߫ ߘߊ߫ ߂߀ ߝ ߞ .
ߌߞߏ߫ ߘߎ߰ߣߍ߲ ߘߏ߫ ߦߋ߫ ߛߐ߬ߘߐ߲߬ ߠߊ߫ ߊ߬ ߡߊߞߍ߫ ߘߌ߲ߞߌߙߊ߫ ߸ ߏ߬ ߕߐ߯ ߞߏ߫ : '' ߓߌߟߊ߯ߟߌߘߎ߯ `` ߏ߬ ߦߋ߫ ߊ߳ߎߡߊ߯ߣߌ߲߫ ߕߙߐ߬ߝߍ߬ ߘߎ߬ߣߍ߲ ߘߏ߫ ߟߋ߬ ߘߌ߫ ߸ ߎߙߑߘߎߣߌ߲߫ ߖߡߊߣߊ ߘߐ߫ ߓߌ߬ .

ߞߌ߲ߖߌߞߖߌߟߋ ߓߏߞߋߙߏ߫ ߒߜ߭ߑߥߊߟߌ߫ ( ߛߊ߬ ߘߊ߫ ߘߓߊ߬ߓߌߟߊ ߄ , ߁߉߀߅ ߟߊ߫ ) ߕߘߍ߬ ߦߋ߫ ߕߊ߲ߖ߭ߊߣߌ߫ ߛߟߐߡߌ߲ߘߐߦߊ ߛߟߐߡߌ߲ ߠߋ߬ ߘߌ߫ ߊ߬ ߣߌ߫ ߡߊߖߌ߫ ߡߊߖߌ߫ ߡߎߙߎ߲ߕߌ ߞߎ߲߬ߕߌ߮ ߊߟߏߡߊ߲ߘߎ߯ ߊߝߙߌߞߌ߬ ߕߟߋ߬ߓߐ ߥߙߎߣߍߦߊߟߌ ߡߊ߬ߙߊ ߞߊ߲ߡߊ߬ ߓߌ߲߭ ߕߊ߲ߖ߭ߊߣߌ߫ .
ߡߊ߬ߕߎ߲ߓߌ ߟߎ߬ ߕߘߍ߬ ߦߋ߫ ߘߌ߯ߣߊ ߟߋ߬ ߓߟߏߦߊ߫ ߟߊ߫ ߡߍ߲ ߕߘߍ߬ ߦߋ߫ ߛߌ߬ߟߡߊ߬ ߡߌߙߌ߲ߘߌ ߘߏ߫ ߘߌ߫ .
߁߉߀߄ ߠߊ߫߸ ߞߏ ߡߍ߲ ߞߵߊ߬ ߞߍ߫ ߞߌ߲ߖߌߞߖߌߟߋ ߞߵߊ߬ ߞߎ߲߬ߓߐ߫ ߞߊ߬ ߝߘߴߊ߬ ߟߊ߫ ߛߏ ߟߊ߫ ߒߜ߭ߊߙߊ߲ߓߋ߫߸ ߏ߬ ߞߎ߲߬ ߞߋߟߋ߲߫ ߟߐ߲ߣߍ߲߫ ߕߍ߫ .
ߊ߬ ߞߵߊ߬ ߞߐߛߊ߬ߦߌ߫ ߕߟߋ߬ ߘߊ߲ߘߐ߫ ߞߐߝߍ߬ ߞߵߊ߬ ߝߐ߫ ߞߴߊ߬ߟߋ ߓߘߊ߫ ߟߊߢߎ߲߫ ߛߟߐߡߌ߲ߞߊ߲ߞߋ ߘߏ߫ ߟߊ߫ ߡߍ߲ ߦߋ߫ ߞߟߌ߫ ߟߊ߫ ߞߏ߫ ߤߐ߲ߜ߭ߏ߬߸ ߡߍ߲ ߘߐ߫ ߣߌ߫ ߟߊ߫ ߞߍߣߍ߲߫ ߕߘߍ߬ ߦߴߊ߬ ߟߊ߫ ߞߏ߫ ߞߊ߬ ߞߍ߫ ߛߊ߬ ߖߙߎߡߎ߲ ߘߌ߫ .
ߞߌ߲ߖߌߞߖߌߟߋ ߞߵߊ߬ ߦߌ߬ߘߊ߬ ߞߴߊ߬ߟߋ߬ ߓߘߊ߫ ߗߋ ߛߐ߬ߘߐ߲߫ ߞߊ߬ ߝߘߊ߫ ߡߊ߰ߙߌ߬ ߓߏߞߋߙߊ߬ ߛߟߐߡߌ߲ ߠߊ߫ ߤߐ߲ߜ߭ߏ߬ ߛߟߐߡߌ߲ ߛߘߊ߫ ߘߐ߫ .
ߊ߬ ߞߵߊ߬ ߟߊߓߊ߬ߕߏ߬ߓߊ߮ ߟߎ߬ ߞߟߊߓߎ߫ ߘߏ߲߬ ߞߴߊ߬ߟߎ߫ ߛߌߦߊ ߟߎ߬ ߓߐߢߐ߲߯ߡߊߟߌ ߟߎ߬ ߡߊߓߌ߬ߟߊ߬ ߞߵߊ߬ߟߎ߬ ߘߟߊߘߍ߰ ߊߟߏߡߊ߲ ߠߎ߬ ߞߊ߲ߡߊ߬ .
ߊ߬ ߞߵߊ߬ ߦߌ߬ߘߵߊ߬ ߟߊߓߊ߬ߕߏ߬ߓߊ߮ ߟߎ߬ ߟߊ߫ ߞߴߊ߬ߟߎ߫ ߓߐߛߎ߲ ߠߎ߬ ߟߋ߬ ߣߵߊ߬ߟߋ ߡߊߞߟߌ߫ ߟߊ߫ ߞߵߊ߬ ߟߐ߬ ߡߎߙߎ߲ߕߌ ߟߊߥߟߌ߬ ߟߊ߫ ߊߟߏߡߊ߲ ߠߎ߬ ߟߊ߫ ߥߙߎߣߍߦߊ ߝߊ߰ߡߊ߬ߟߊ ߞߊ߲ߡߊ߬ .
ߏ߬ ߟߋ ߞߵߊ߬ߟߎ߬ ߡߊߘߍ߬ߡߍ߲߫ ߞߊ߬ ߛߋ߫ ߡߊߖߌߡߊߖߌ߫ ߡߎߙߎ߲ߕߌ ߟߊߥߟߌ߬ .
ߞߌ߲ߖߌߞߖߌߟߋ ߞߊ߬ ߟߌ߬ߤߙߐ߬ߡߊ߬ ߖߌ ( ߡߊߖߌ߫ ) ߘߴߊ߬ ߟߊߓߊ߬ߕߏ߬ߓߊ߮ ߟߎ߬ ߡߊ߬ ߛߴߏ߬ ߘߴߊ߬ߟߎ߫ ߟߊߞߊ߲ߘߊ߫ ߊߟߏߡߊ߲ ߠߎ߬ ߟߊ߫ ߞߌ߬ߛߍ ߟߎ߬ ߡߊ߬ .
ߡߊ߬ߕߎ߲߬ߓߌ߫ ߡߌߙߌ߲ߘߌ ߘߏ߫ ߟߎ߫ ߣߵߊ߬ߟߎ߬ ߞߍ߫ ߟߊ ߘߌ߲߬ߞߌߙߊ ߛߏ߬ߝߊ߬ߞߎ߲ ( ߛߓߍߘߟߊߡߐ߮ ) ߞߊ߲߬ ߞߊ߬ߙߌ߬ߝߐ ߟߊ߫ ߁߉߀߅ ߟߊ߫߸ ߞߌ߲ߖߌߞߖߌߟߋ ߡߌ߬ߘߊ߬ ߘߊ߫ ߊߟߏߡߊ߲ߘߎ߯ ߞߟߍ߬ߘߋ߲ ߠߎ߬ ߓߟߏ߫ .
ߊ߬ ߘߎ߲߫ ߘߊ߫ ߘߓߊ߬ߓߌߟߊ ߄ ߡߊ߬ ߁߉߀߅ ߟߊ߫ ߞߴߊ߬ ߓߘߊ߫ ߖߊ߲߬ߝߊ ߞߍ߫ .
ߏ߬ ߞߍ ߊ߬ ߡߊ߬ߞߍ ߞߊ߬ ߞߌ߲ߖߌߞߖߌߟߋ߫ ߣߐ߬ߘߐߓߌ߬ߟߊ߫ ߞߊ߬ ߡߎߙߎ߲ߕߌ ߘߊߓߊ߲߫ ߤߊ߲߯ ߞߊ߬ ߥߴߊ߬ ߛߌ߰ ߁߉߀߇ ߟߊ߫߸ ߕߌ߲߬ߞߎߘߎ߲ ߡߌ߬ߙߌ߲߬ߘߌ ߡߐ߰ ߁߀߀ ߀߀߀ ߣߌ߫ ߞߐ߫ ߟߎ߫ ߟߋ߬ ߝߊ߰ ߘߊ߫ ߡߎߙߎ߲ߕߌ ߏ߬ ߝߍ߬ .
ߊ߬ ߓߌ߬ ߞߎ߲ ߠߊ߫ ߕߊ߲ߖ߭ߊߣߌ߫ ߦߋ߫ ߡߎߙߎ߲ߕߟߌ߫ ߗߌߙߏ߲ߣߍ߲ ߏ߬ ߟߋ ߖߊ߬ߕߋ߬ ߟߊ߫ ߝߊ߬ߛߏ߬ߟߊ߲߬ߘߌ߬ߦߊ ߕߏ߰ߝߏ߬ ߝߟߐ ߘߌ߫߸ ߊ߬ ߣߌ߫ ߞߊ߬ ߞߌ߲ߖߌߞߖߌߟߋ߫ ߓߏ߬ߞߋߙߏ߬ ߞߍ߫ ߝߊ߬ߛߏ߬ߟߊ߬ߞߊ ߗߍ߬ ߝߊߘߌ߲ ߝߟߐߡߊ ߘߌ߫ .
ߗߍ߯ߕߊߟߌ ߣߌ߫ ߡߟߋߞߎߦߊ ߕߊ߲ߖ߭ߊߣߌߞߊ߫ ߛߓߍߦߟߊ ߌߓߑߙߊߤߌߡߊ߬ ߤߎ߬ߛߋߌߣ ߞߊ߬ ߓߙߊߘߐߦߊ ߘߏ߫ ߛߓߍ߫ ߛߎߥߊߤߟߌ ߘߐ߫ ߡߌ߬ߙߌ߲߬ߘߌ ߞߊ߲߬ ߞߏ߫ ߞߌ߲ߖߌߞߖߌߟߋ߫߸ ߏ߬ ߓߌ߲ߓߌ߲ߣߍ߲߫ ߦߋ߫ ߡߊߖߌߡߊߖߌ ߟߎ߬ ߟߊ߫ ߡߎߙߎ߲ߕߌ ߟߋ߬ ߡߊ߬ .

ߝߏߘߋ߫ ߡߊ߲߬ߛߊ߬ߙߋ߲ ߖߌ߬ߣߍ߫ ߕߏ߬ߟߊ߲߬ߕߊ߲ߠߊ ߝߏߘߋ߫ ߡߊ߲߬ߛߊ߬ߙߋ߲ ߛߐ߬ߘߐ߲߬ ߘߊ߫ ߕߎߟߊߝߌ߲ ߕߋ߬ߟߋ߫ ߃ ߟߋ߬ ߁߉߈߁ ߠߊ߫ ߞߐߣߊߞߙߌ߫، ߖߌ߬ߣߍ߫ ߘߎ߰ߘߋ߲ ߠߋ߬ ߕߏ߬ߟߊ߲߬ߕߊ߲ߠߊ ߡߊ߲߬ߕߏ߲߬ߕߍ߬ߟߊ߬ߞߊ߫ ߟߋ߬ .
ߊ߬ ߛߌ߭ ߛߊ߲߬ ߁߅ ،߁߉߉߆ ߟߊ߫ ߡߊ߲߬ߛߊ߬ߙߋ߲ ߣߴߊ߬ ߟߊ߫ ߟߊ߬ߡߐ߬ ߝߊ߫ ߕߊ߫ ߘߊ߫ ߢߐ߲߮ ߝߍ߬ ߝߊ߬ߙߊ߲߬ߛߌ߫ ߊߖ߭ߊߛߌߦߏ߫ ،ߊ߬ ߞߊ߬ ߛߊ߲߭ ߝߌ߬ߟߊ ߣߌ߫ ߕߟߊ߫ ߞߍ߫ ߦߋ߲߬ ( ߜ߭ߊ߬ߖ߭ߊߛߌߦߏ߫ ߏߟߍ߲ߔߌߞ ߜ߭ߊߖ߭ߋߟߍߞ ߕߏ߬ߟߊ߲߬ߕߊ߲ ߞߙߎ ) ߘߐ߫߫، ߊ߬ ߛߌ߭ ߛߋ߫ ߘߊ߫ ߛߊ߲߬ ߁߇ ߘߐ߫ ߦߋ߲߬ ߠߋ߬߸ߊ߬ ߕߏߟߏ߲ ߘߊߡߌ߬ߣߊ߬ ߘߊ߫ ߞߙߎߞߊ ߝߊ߬ߛߏ߬ߟߊ߬ߞߊ ( ߕߟߊ߫ ߃߲ ) ߘߐ߫ .
ߜ߭ߊߖ߭ߋߟߍߞ ߣߌ߫ ߡߐ߲ߔߏߟߌߦߏ߫ ߟߊ߫ ߓߌ߬ߟߊ߬ߢߐ߲߰ߠߊ߫ ߘߏ߫ ߛߋ߲߬ߝߍ߬، ߝߟߋߙߌ߫ ߘߌ߫ ߣߊߟߏ߫ ߞߴߊ߬ ߢߊߣߐ ߕߏ߫ ߊ߬ ߡߊ߬ ߏ߬ ߛߋ߲߬ߧߊ ߟߋ߬ ߘߐ߫߸ߕߏ߬ߟߊ߲߬ߕߊ߲ߠߊ ߞߘߐ߫ ߟߴߏ߬ ߘߌ߫ ،ߞߏ߬ߣߌ߲߬ ߥߛߎ߫ ߏ߬ ߞߴߊ߬ ߕߘߍ߬ ߊ߬ ߦߋ߫ ߘߋ߲ߡߌߛߍ߲ ߛߊ߲߬ ߁߇ ߟߎ߬ ߡߊ߬ߞߊ߲߬ߠߌ߬ߠߊ߫ ߣߌ߫ ߍߡ ߤߊߛ ߍߛ ߛߋ߫ ( MHSC ) ߡߊ߬ߞߟߌ߬ߟߌ߬ߟߊ ߘߌ߫ .
ߏ߬ ߞߴߊ߬ ߟߊߣߊ߬ ߡߐ߲ߔߏߟߌߦߏ߫،ߊ߬ ߞߊ߬ ߕߏߟߏ߲ ߘߊߡߌ߬ߣߊ߬ ߦߋ߲߬ ߊ߬ ߛߊ߲߬ ߁߇ ߛߊ߲߭ ߃ ߢߐ߲߰ ߞߘߐ߫ ߡߊ߲߬ߛߊ߬ߙߋ߲ ߠߊ߫ ߢߍߕߊ߮ ߞߊ߬ ߟߊ߫ ߛߋ߫ ߟߊ߬ߞߐ߰ߟߌ ߕߊ߲ߓߊ߲ ߠߊ߫ ،ߊ߬ ߞߊ߬ ߛߊ߲߬ ߄ ߓߟߏߡߞߊ ߓߍ߲ߘߐ߫ ߞߟߊ߬ߣߐ߬ߦߊ߫ ߦߋ߲߬ .
ߏ߬ ߞߍ߫ ߘߊ߬ߓߊ߬ߓߌߟߊ ߂߇ ߂߀߀߁ ߠߊ߫،ߊ߬ ߞߴߊ߬ ߟߊ߫ ߓߌ߬ߟߊ߬ߢߐ߲߰ߠߊ߬ ߕߏߟߏ߲ ߝߟߐ߫ ߞߍ߫ ߓߟߏߡߞߊߓߊ߯ߕߐ ߟߎ߫ ߓߘߊ߫ ߦߋ߲߬ ߕߐ߲ ߁߲ ߘߐ߫ ( ߟߌߜ߭ ߁ ) ߞߊ߬ߕߘߍ߬ ߡߊ߬ߙߑߛߍߦ ߏߟߍ߲ߔߌߞ ߡߊ߬ ،ߡߏߛߐ߲ ߞߊߡߊ߲ ߘߐ߫ ( ߁-߁ ) .ߊ߬ ߞߊ߬ ߡߊߦߌߞߍߟ ߡߋߖ߭ߌ߫ ߟߊ߫ ߟߊߒߠߦߊ ߛߐ߬ߘߐ߲߬ ߖߏߣߊ߫ ߸ߊ߬ ߕߘߍ߬ ߘߊ߫ ߢߐ߲߯ߓߍ߲ ߛߌߦߊߡߊ߲߫ ߘߐ߫ ߊ߬ ߞߊ߬ ߕߎ߭ ߞߍ߫ ߡߍ߲߫ ߓߍ߯ ߘߐ߫ .
ߊ߬ ߟߊ߫ ߛߋ߲ߞߏߟߦߊ ߢߊߣߐߦߊ ߘߊ߫ ߸ ߤߊߟߌ߬ ߣߴߊ߬ ߦߋ߫ ߡߣߍߡߣߍ ߟߊ߫ ߕߎ߬ߡߊ߬ߣߌߕߎ߬ߡߊ߫ ߟߋ߬ .
ߞߊ߬ ߓߐ߫ ߟߊ߬ߞߊ߬ߙߊ߲߬ߠߌ߲߬ߠߊ ߘߏ߫ ߓߟߏ߫ ߞߊ߬ ߣߊ߬ ߘߏߜߘߍ ߓߟߏ ( ߡߋߖ߭ߌ،ߓߍߙߑߣߊߘߍ،ߣߎߖ߭ߊߙߍ،ߘߏߡߍߙߑߜ߭ ) ߝߏߘߋ߫ ߕߏ߫ ߘߊ߫ ߡߏ߲ߔߏߟߌߦߏ߫ ߞߙߎߞߊ ߝߌ߬ߛߌ߫ ߓߊߖߎߟߞߊߦߊ߫ ߟߊ߫ .
߂߀߀߅ ߟߊ߫߸ߛߋߓߊߛߑߕߌߦߍ߲ ߞߴߊ߬ ߟߐ߬ ߛߊ߬ ߄ ߓߍ߬ߒߘߐ ߞߟߊ߬ߣߐ߬ߦߊ߫ ߟߊ߫ ߕߎߟߎߛ ߕߏ߬ߟߊ߲߬ߕߊ߲ ߛߘߍ ߘߐ߫ .
ߊ߬ ߞߍ߫ ߘߊ߫ ߛߘߍ ߏ߬ ߛߡߊ߬ߛߋ߲ ߘߌ߫،ߋߟߋߋ ߓߏߔ ߞߴߊ߬ ߟߐ߬ ߕߏߟߏ߲ ߠߊ߫ ߡߌ߬ߘߊ߬ߟߌ߬ߟߊ ߘߍ߬ߡߍ߲߬ ߦߙߐ߫ ߟߋ߬،ߊ߬ ߘߏ߲߬ ߕߘߍ߬ ߡߊ߬ߙߊ߲߬ ߝߍ߬ ߘߌ߯ߟߌߟߊ ߟߋ߬ ߘߌ߫ ߕߍߡߊ߬ ) ߞߊ߬ ߡߌ߬ߘߊ߬ߟߌߟ߬ ߓߟߐ߬ߟߌ߬ߟߊ ߘߍ߬ߡߍ߲߬ : ߖߐߣ ߍߟߑߡߊ߲ߘߍߙ ߣߌ߫ ߊ߲ߘߙߋ߫-ߔߌߍߙ ߖ߭ߌߢߊߞ،ߘߊ߬ߣߌߍߟ ߓߙߊߕߍ߲ ߠߎ߫ ߡߊߡߌ߬ߘߊ߬ ߘߊ߫ ߞߌߣߌ߲ߝߍ ߝߊ߲ ߞߊ߲ߡߊ߬ .
߂߀߀߉ ߟߊ߫ ߊߟߍ߲ ߞߛߊߣߏߝ߭ߊ ߞߊ߬ ߕߏߟߏ߲ ߕߊߓߊ߲ߓߐ߫ ߕߍߡߟߊ ߡߊߞߊ߲ߞߊ߲ߓߊ߮ ߟߎ߬ ߓߟߏ ߕߍߡߊ߬ .

ߋߥߊߙߕ ߓߍߞߑߝߐߙߘ ( ߛߐ߬ߘߐ߲߬ ߘߊ߫ ߕߎߟߊߝߌ߲ ߂߁ ߁߉߄߂ ߟߊ߫ ) ߸ ߊ߬ ߡߊߟߐ߲ߣߍ߲߫ ߦߴߊ߬ ߎߙߐߦ ߕߐ߮ ߟߋ߬ ߡߊ߬߸ ߊ߬ ߦߋ߫ ߗ߭ߊߡߊߌߞ ߘߐ߲ߞߟߌ߬ߟߊ߬ߟߊ ߟߋ߬ ߘߌ߫߸ ߊ߬ ߣߌ߫ ߓߟߏߓߘߎߝߐߟߊ .
ߎߙߐߦ ߡߊߟߐ߲ߣߍ߲߫ ߦߋ߫ ߊ߬ ߟߊ߫ ߘߐ߲߬ߞߟߌ ߛߎ߯ߦߊ ߡߊ߬ .
ߊ߬ ߟߊߡߐ߬ ߘߊ߫ ߣߊߡߎ߲ ߘߋ߲ߓߦߊ ߘߏ߫ ߟߋ߬ ߓߟߏ߫߸ ߊ߬ ߣߌ߫ ߘߐ߲߬ߞߟߌ .
ߊ߬ ߓߊ߫ ߕߘߍ߬ ߦߋ߫ ߓߊ߬ߕߏ߬ߓߏ߲ ߘߏ߫ ߟߊ߬ߛߐ߲߬ߞߐ߬ߕߊ ߛߌ߲߬ߝߏ߲߬ߧߊ߬ߟߊ ߘߏ߫ ߟߋ߬ ߘߌ߫ ߕߌ߲߬ߞߎߘߎ߲ ߓߊ߬ߕߏ߬ߓߏ߲ ߓߌ߬ߟߊ߬ߒ߬ߕߐ߬ߕߊ ߘߏ߫ ߟߋ߬ ߟߊ߫ .
ߊ߬ ߞߊ߲߬ߕߐ߮ ߎߙߐߦ ߡߊߛߐ߬ߘߐ߲߬ߣߍ߲߬ ߦߴߊ߬ߟߎ߬ ߟߊ߫ ߘߋ߲ߓߦߊ ߞߣߐߡߐ߮ ߘߏ߫ ߟߋ߬ ߘߋߣߍ߲ߕߐ ߟߊ߫ ߞߟߌߟߌ ߝߍ߬߸ ߡߍ߲ ߕߎ߲߬ ߕߍ߫ ߛߋ߫ ߟߴߊ߬ ߕߐ߮ ߓߍߞߑߝߐߙߘ ߝߐ߫ ߟߊ߫ .
ߓߍߞߑߝߐߙߘ ߞߊ߬ ߞߊ߬ߙߊ߲ ߞߍ߫ ߘߍ߲ߤߊ߲ߕߐ߲ߥߣ ߞߊ߬ߙߊ߲߬ߕߊ ߛߊ߯ߘߊ߫ ߝߌߟߊߣߊ߲ ߠߋ߬ ߟߊ߫߸ ߞߌ߲ߜ߭ߛߑߕߐ߲߬ .
ߞߵߊ߬ ߕߏ߫ ߝߏߣߌ߲ߞߋߦߊ ߏ߬ ߟߋ ߘߐ߫ ߛߊ߫߸ ߊ߬ ߞߊ߬ ߟߎߥߌߛ ߔߑߙߌߡߊ߫ ߟߊ߫ ߘߐ߲߬ߞߟߌ ߟߊߡߍ߲߫߸ ߊ߬ ߣߌ߫ ߖߋ߬ߡߛ ߓߑߙߐ߲ߥ߸ ߙߐߕ ߓߑߙߐ߲ߥ߸ ߝߊߕߛ ߘߏߡߌߣߏ߫߸ ߙߐߝߎߛ ߕߐߡߊߛ߸ ߊ߬ ߣߌ߫ ߛߑߡߌߟߋ߫ ߟߥߌߛ , ߟߎߥߌߛ ߖߐߙߑߘߊ߲ ߝߊ߲߭ ߠߊ߫ ߞߎߡߦߊ ߝߐߣߍ߲ ߠߎ߬ ߝߊ߲߭ ߣߌ߬ߣߌ߬ ߘߴߊ߬ ߡߊ߬ .
ߓߍߞߑߝߐߙߘ ߓߊ߯ߙߊ߫ ߘߴߏ߬ ߞߐ߫ ߛߊ߯ߦ ߞߏߞߑߛߐ߲߫ ߘߐߘ ߝߐߟߌߓߏߟߏ߲ ߠߊ߫߸ ߞߏ߬ߣߵߊ߬ ߕߘߍ߬ ߦߋ߫ ߛߙߍߘߍ߫ ߝߌߟߊߣߊ߲ ߠߋ߬ ߘߌ߫ ߦߋ߲߬߸ ߞߵߊ߬ ߕߘߍ߬ ߞߌ߲ߜ߭ ߛߑߕߌߕ߸ ߘ߭ߍ߬ ߐߜ߭ߑߟߌ ߥߊ߲ߣ ߠߋ߬ ߕߘߍ߬ ߦߋ߫ ߛߙߍߘߍ߫ ߝߟߐ ߡߊߡߙߊ߬ ߟߊ߫ .
ߏ߬ ߣߊ߬ ߘߊ߫ ߟߊߓߊ߬ߕߏ߬ ߥߎ߬ߛߎ ߘߏ߫ ߟߊ߫ ߛߊ߯ߦ ߔߍ߯ߛߌ߬ ߝߍ߬߸ ߦߊ߬ߣߌ߲ ߏ߬ ߞߍ߫ ߕߐ߫ ߞߌ߲ߜ߭ ߕߐߓߌ߬ ߟߊ߫ ߡߍ߲ߞߊ߲ ߞߊ߲ߞߋ ߤߎ߲ߡߑߕߐ߲ߥߣ ߤߊߌߝߊ߬ ߟߊ߫ .
ߓߍߞߑߝߐߙߘ ߟߊ߫ ߝߜߍ߬ߟߋ߲߬ ߘߝߊߓߊߟߌ ߝߟߐ ߞߍ߫ ߘߊ߫ ߘߊߌߣߊߡߌߞ ߝߋߛ߭ߐ߲ ߠߋ ߟߋ߬ ߘߌ߫ ( ߁߉߆߉ ) ߸ ߏ߬ ߦߋ߫ ߞߋߌߕ ߤߐߘߑߛߐ߲߬ ߠߊ߫ ߟߊ߬ߥߟߏ߬ߟߌ ߟߋ߬ ߘߌ߫ .
ߟߌ ߛߑߞߙߊߗ ߟߋ߬ ߕߎ߲߰ ߘߴߏ߬ ߟߊ߫߸ ߟߊ߬ߥߟߏ߬ߓߊ߮ ߍߙߕ ߙ߭ߊߌߕߑߝߐߟ ߙ߭ߐ߭ߟߊ߬߸ ߔߌߕߍ߫ ߕߐߛ߭ ߝߍ߬ .
ߖߡߊߌߞ ߝߐߟߌߟߊ߫ ߖߐ߲߭ߣ ߤߏߟߕ ( ߔߙߊߜ߭ߐ߲߫ ߘߐ߲߬ߞߟߌ߬ߟߊ߬ߟߊ ߓߊߖߎߟߞߊ ) ߞߊ߬ ߓߍߞߑߝߐߙߘ ߟߊ߫ ߕߏߛߕ ߘߐ߲߬ߞߟߌ ߘߎߞ ߙߋߌߘ ߟߊߡߍ߲߫ ߘߐ߲߭ ߘߏ߫ ߝߍ߬ .
ߤߏߟߕ ߞߊ߬ ߙߋߌߘ ߟߊߟߐ߲ߠߌ߲ߦߊ߫ ߘߐ߲߬ߞߟߌ ߟߊ߫ ߓߘߍ߬ߦߊ ߟߊ߫߸ ߞߊ߬ ߓߊ߲߫ ߞߵߊ߬ ߢߌߣߌ߲߫ ߓߍߞߑߝߐߙߘ ߝߍ߬ ߞߴߊ߬ ߦߋ߫ ߣߵߊ߬ߟߎ߬ ߦߋ߫ ߢߐ߲߮ ߦߋ߫߸ ߏ߬ ߞߍ ߟߊ߬ߞߎ߲߬ߘߎ߬ߟߌ ߓߍ߲߬ߘߐ ߘߏ߫ ߞߍ߫ ߘߊ߫ .

ߟߋߏߣߊߙߘ ߥߊߟߑߕߊ߫ ߖߌ߬ߙߐߡ߸ ߡߏߦߌ߫ ߘߊ߫ ߁߈߁߇ ߣߍߣߍߓߊ ߃ ߡߊ߬ ߔߐ߲ߔߋ߫ ߞߊ߬ ߛߊ߬ ߁߈߉߁ ߕߙߊߓߊ ߃ ߡߊ߬ ߓߑߙߊߌߜ߭ߑߕߐ߲߫߸ ߊ߬ ߕߘߍ߬ ߦߋ߫ ߊߡߍߙߌߞߌ߬ ߖߎ߬ߟߊ ߘߏ߫ ߟߋ߬ ߘߌ߫ .
ߊ߬ ߟߊߘߏ߲߬ ߘߊ߫ ߔߑߙߍ߲ߛߑߕߐ߲߬ ߖߊ߯ߓߘߊ ߟߊ߫߸ ߞߊ߬ ߘߏ߲߬ ߦߎߣߌߦߐ߲ ߞߐߟߍߜ߭ ߟߴߏ߬ ߞߐ߫߸ ߊ߬ ߞߊ߬ ߤߊߞߍ ߞߊ߬ߙߊ߲߫ ߦߋ߲߬ ߡߍ߲ ߘߐ߫ .
ߊ߬ ߥߊ߫ ߘߴߊ߬ ߡߊߞߍ߫ ߣߌߥߦ ߦߐߙߞ ߏ߬ ߟߋ ߞߐ߫ ߞߊ߬ ߞߍ߫ ߓߊ߰ߣߊ߬ߓߊ߯ߣߊ ߘߌ߫ ߓߊ߲߬ߘߊ߬ߡߌߘߊ ߟߴߊ߬ ߣߌ߫ ߞߊ߬ ߞߍ߫ ߛߘߊߟߊߟߊ ߝߣߊ߫ ߘߌ߫ .
ߊ߬ ߟߊ߫ ߛߎߘߊ߲ߠߌ߲ ߓߊ߲߬ߘߊ߬ߡߌߘߊ ( ߓߎߙߑߛ ) ߟߊ߫ ߏ߬ ߞߵߊ߬ ߡߊߘߍ߬ߡߍ߲߫ ߞߵߊ߬ ߡߊߟߐ߲߫ ߞߏ߫ ߘ߭ߍ߬ ߞߌ߲ߜ߭ ߐ߬ߝ ߥߐߟ ߛߕߑߙߌߕ .
ߊ߬ ߞߵߊ߬ ߟߊ߫ ߕߐ߬ߣߐ ߟߊߛߓߊ߬ߕߌ߫ ߣߍ߰ ߛߌߟߊ ߥߊߟߌߘߊ߫ ߛߘߍߡߊ߲ߓߊ ߟߎ߬ ߟߊ߫߸ ߞߏߟߊߘߍߢߐ߲߯ߦߊ ߕߘߍ߬ ߦߴߊ߬ ߣߌ߫ ߞߐߙߑߣߍߟߌߎߛ ߝ߭ߊ߲ߘߍߙߑߓߌߟߕ ߟߎ߫ ߕߍ߫ ߛߐ߲߬ ߞߘߊߎ߫ .
ߞߎ߫ߛߊ߲߫ߧߊ߬ ߞߏ ߟߎ߬ ߢߊ߰ߘߐ߬ߘߌ߬ߦߊ߫ߟߊ ߣߴߊ߬ ߣߊ߲߬ߝߟߏ߬ߦߊ߬ߟߊ߸ ߊ߬ ߞߊ߬ ߣߌߥߦ ߦߐߙߞ ߘߐ߲߬ߞߟߌ ߘߎ߲ߓߎ ߜߘߌ ߛߌ߰߸ ߏ߬ ߟߋ ߕߘߍ߬ ߦߋ߫ ߣߌߥߦ ߦߐߙߞ ߘߐ߲߬ߓߏ߲ ( ߏߔߋߙߊ ) ߝߟߐ ߘߏ߫ ߘߌ߫ .
ߘߑߙߊߌߝߕ ߙߊߐߕߛ ߡߎߙߎ߲ߕߌ ߕߎ߬ߡߊ ߟߊ߫߸ ߊ߬ ߞߵߏ߬ ߡߊߞߊ߲ߞߊ߲߫ ߜ߭ߊߕߑߟߌ߲ߜ߭ ߘߏ߫ ߟߊ߫߸ ߊ߬ ߟߊ߫ ߕߘߍ߬ߒ߬ߘߐ߬ߟߌ߬ ߓߊ߫ ߟߋ߬ ߕߘߍ߬ ߦߋ߫ ߣߌߥߦ ߦߐߙߞ ߕߊߌߡߛ ߛߓߍߘߊ ߓߏ߲ ߠߊ߫ ߞߏ ߘߐ߫ .
ߝߊ߬ߘߌ߬ߡߊ߬ߞߟߏ ߘߐ߫߸ ߊ߬ ߞߊ߬ ߥߊ߬ߣߊߙߌ ߓߟߏߦߴߊ߬ ߕߋߙߌߞߍ߫ ߥߟߌߦߊ߲ߡ ߞߌߛߊ߲ߡ ߝ߭ߊ߲ߘߍߙߑߓߌߟߕ ߝߍ߬߸ ߡߍ߲ ߘߐ߫ ߣߴߊ߬ ߞߎ߲ߝߊ߲ߣߍ߲߫ ߕߘߍ߬ ߦߋ߫ ߞߙߍߞߙߍߦߊߓߟߏߡߊ߬ ߛߏ߬ ߜߛߊ ߝߍ߬߸ ߊ߬ ߣߴߊ߬ ߞߵߏ߬ ߡߍ߲ ߘߍ߬ߡߍ߲߫ ߞߊ߬ ߘ߭ߍ߬ ߖߏߞߋߦ ߞߑߟߐߓ ߟߐ߬ .
߁߈߆߀ ߓߊ߲߫ ߕߎߡߊ ߟߊ߫߸ ߊ߬ ߕߘߍ߬ ߘߊ߫ ߘߏ߲߬ߛߏ߬ߦߊ ߕߊ߯ߡߊ߫ ߥߙߍߓߊߓߊ ߘߐ߫ ߊߡߍߙߌߞߌ߬ ߕߟߋ߬ߓߋ ߘߐ߫߸ ߡߍ߲ ߠߊߛߌ߲ߣߍ߲߫ ߕߘߍ߬ ߦߋ߫ ߓߎߝߊߟߏ ߓߌߟ ߓߟߏ߫ .
߁߈߆߆ ߟߊ߫߸ ߊ߬ ߞߊ߬ ߖߋߡߛ ߓߋߕߝߑߜ߭ߋߕ ߟߊ߫ ߦߙߐ ߣߴߊ߬ ߡߊߞߍߦߌߟߊ ߛߊ߲߬ ߏߟߘ ߝߐߙߑߘߊߤߡ ߝ߭ߌߟߋߖ ߕߙߐߝߍ߬߸ ߞߵߊ߬ ߕߘߍ߬ ߦߋ߲߬ ߦߋ߫ ߥߍߛߕߑߗߌߛߑߕߊ߫ ߞߐ߲ߕߋ߬ ߝ߭ߌߟߋߖ ߘߏ߫ ߘߌ߫߸ ߞߏ߬ߣߌ߲߬ ߦߋ߲߬ ߦߋ߫ ߓߑߙߐ߲ߞߛ ߟߋ߬ ߘߌ߫ ߡߎ߬ߕߎ߲߫ .
ߣߊ߲߬ߝߟߏ߬ߦߊ߬ߟߊ ߐߜ߭ߐߛߕ ߓߍߟߑߡߐ߲ߕ ߍߛ.ߊ߬ߙߐ ߛߘߊ߫ ߘߐ߫߸ ߊ߬ ߞߊ߬ ߖߌ߬ߙߐߡ ߔߊߙߞ ߙߋߛߕߑߙߊߞ ߟߐ߬߸ߓߋߕߝ ߜ߭ߋߕ ߞߣߍ ߞߊ߲߬߸ ߓߍߟߑߡߐ߲ߕ ߛߑߕߋߞߍߛ ߝߟߐ߸ ߏ߬ ߞߍ߫ ߘߊ߫ ߁߈߆߇ ߝߊ߲߭ ߝߍ߬ .
ߊ߬ ߣߌ߫ ߝ߭ߊ߲ߘߍߙߑߓߌߟߕ ߣߌ߫ ߣߊ߲߬ߝߟߏ߬ߦߊ߬ߟߊ ߕߐ߭ ߟߎ߬ ߘߍ߬ ߘߊ߫ ߞߊ߬ ߞߐߣߋ ߊߌߛߑߟߊ߲ߘ ߖߏߞߋߦ ߞߑߟߐߓ߸ ߡߍ߲ ߘߐ߫ ߣߴߊ߬ߟߎ߫ ߞߊ߬ ߛ߭ߌߔߑߛ߭ߍߘ ߓߋߦ ߙߋߛ ߕߑߙߊߞ ߟߐ߫ ߁߈߈߄ ߠߊ߫ .
ߊ߬ ߞߊ߬ ߞߑߟߊߙߌߛߊ߫ ߤߊߟ ߝߘߎ߫߸ ߊ߬ߟߋ ߟߋ߬ ߦߋ߫ ߖߋߣߌ ߖߌ߬ߙߐߡ ߝߊ߬ ߘߌ߫߸ ߏ߬ ߡߍ߲ ߦߋ߫ ߟߐߙߘ ߙߊ߲ߘߐߟߝ ߗߐߗߌߟ ߝߘߎߡߊ ߣߌ߫ ߥߌ߲ߛߑߕߐ߲߫ ߗߐߗߌߟ ߓߊ߫ ߘߌ߫ .
ߘߋ߲ߡߛߏ߫ ߜߘߍ߫ ߝߌ߬ߟߊ߬ ߦߴߊ߬ ߓߟߏ߫߸ ߏ߬ ߟߎ߫ ߘߐ߫ ߞߋߟߋ߲ ߝߘߎ߫ ߘߊ߫ ߡߐߙߌߕߐ߲߫ ߝߑߙߌߥߍ߲߫ ߡߊ߬ ߞߊ߬ ߘߐ ߝߘߎ߫ ߛߊ߯ߙ ߖߐ߲ߣ ߟߌߛߑߟߌ߫ ߡߊ߬߸ ߓߊߙߏߣߍߕ ߝߌߟߊߣߊ߲ .

ߊߓߎߓߊߞߊߙ ߘߋ߲߬ߓߊ߫ ߞߡߊ߬ߙߊ ( ߁߉߄߄ - ߞߏ߲ߞߏߘߌ߬ߓߌ ߕߟߋ߬ ߅ ߁߉߇߃ ) ߕߘߍ߬ ߦߋ߫ ߖߌ߬ߣߍ߫ ߘߐ߲߬ߞߟߌ߬ߟߊ߬ߟߊ ߣߴߊ߬ ߛߏ߯ߙߏߟߌߟߊ ߟߋ߬ ߘߌ߫ .
ߊ߬ ߞߊ߬ ߓߋ߲ߓߋߦߊ߫ ߖߊ߬ߖ߭ ߝߊ߬ߛߏ߬ߟߊ߬ߞߊ ߟߊߛߌ߲߫ ߁߉߆߃ ߟߊ߫ ߞߵߊ߬ ߛߵߊ߬ ߟߊ߫ ߛߊ߬ߦߊ ߟߊ߫ .
ߊ߬ ߞߊ߬ ߞߊ߬ߙߊ߲ ߞߍ߫ ߞߐ߬ߟߍ߬ߦߊ߫ ߞߊ߬ߙߊ߲߬ߕߊ ߛߊ߯ߘߊ߫ ߝߟߐ ߟߊ߫ ߝߏ߫ ߞߊ߬ ߥߴߊ߬ ߛߌ߰ ߁߉߅߂ ߟߊ߫߸ ߊ߬ ߟߊߦߟߍ߬ߡߊ߲߬ ߘߊ߫ ߞߊ߲ߞߊ߲߫ ߞߊ߬ߙߊ߲߬ߕߊ ߘߏ߫ ߟߊ߫ ߥߊ߯ߕߌ ߏ߬ ߟߋ ߟߊ߫ .
ߊ߬ ߟߊߞߐߛߊ߬ߦߌ߬ ߘߊ߫ ߞߐߣߊߞߙߌ߫ ߁߉߅߇ ߟߊ߫߸ ߞߵߊ߬ ߟߊ߫ ߞߊ߬ߙߊ߲ ߛߊ߯ߘߊ߫ ߝߟߐ ߟߊߓߊ߲߫߸ ߞߊ߬ ߣߊ߬ ߕߴߊ߬ ߞߐߛߊ߬ߦߌ߬ ߟߊ߫ ߞߊ߲ߞߊ߲߫ ߞߵߊ߬ ߕߐ߮ ߛߓߍ߫ ߓߊ߯ߙߊ߫ ߡߊߞߊߙߊ߲߫ ߞߊߙߊ߲ߕߊ ߟߴߏ߬ ߞߐ߫߸ ߞߵߊ߬ ߟߊ߫ ߦߙߌߡߐ߯ߣߍ߲߫ ߠߊߘߊ߲ ߛߙߋߓߍ ߛߐ߬ߘߐ߲߬ .
߁߉߆߃ ߟߊ߫߸ ߊ߬ ߥߊ߫ ߘߴߊ߬ ߛߌ߰ ߖߡߊ߬ߣߊ ߥߙߏ߬ߘߎ߮ ߘߐ߫ ߓߋߟߊ߫߸ ߞߊ߬ ߓߊ߯ߙߊ ߘߊߡߌ߬ߣߊ߬ ߦߋ߲߬ .
ߘߋ߲߬ߓߊ߫ ߘߏ߲߬ ߘߊ߫ ߓߋ߲ߓߋߦߊ߫ ߖߊ߬ߖ߭ ߘߐ߫ ߁߉߆߃ ߟߊ߫ .
ߊ߬ ߞߍ߫ ߘߴߊ߬ ߞߎ߲߬ߕߌ߮ ߘߌ߫߸ ߘߐ߲߬ߞߟߌ߬ߟߊ߬ߟߊ ߣߌ߫ ߛߏ߯ߙߏߟߌߟߊ .
ߊ߬ ߟߊ߫ ߛߘߊߡߦߊ ߕߎ߬ߡߊ ߟߊ߫߸ ߓߑߙߋߕߌߛ߭ ߓߑߙߏߘߑߞߊߛߑߕߌ߲ ߞߐߙߑߔߐߙߋߛ߭ߐ߲߬ ߞߵߊ߬ ߦߌ߬ߘߊ߬ ߞߏ߫ ߘߋ߲߬ߓߊ߫ ߞߡߊ߬ߙߊ ߟߋ߬ ߊߝߙߌߞߌ߬ ߘߐ߲߬ߞߟߌ߬ߟߊ߬ߟߊ ߟߎ߬ ߘߐ߫ ߢߊ߬ߣߊ ߟߋ߬ ߘߌ߫ .
ߊ߬ߟߎ߬ ߟߊߛߣߍ߫ ߘߊ߫ ߥߎ߬ߘߊ߲ ߠߋ߬ ߘߐ߫ ߘߊ߬ߞߊ߰ߙߎ߬ ߛߊ߲ߡߊߘߊ߲ ߦߏߝ ߟߊ߫ ߕߙߊߓߊ ߃߁ ߡߊ߬߸ ߊ߬ߟߎ߫ ߣߊ߬ߣߍ߲߫ ߕߘߍ߬ ߦߋ߫ ߘߐ߬ߦߊ߰ߟߊ߬ߟߌ ߟߊ߫ ߦߋ߲߬ ߡߍ߲ ߘߐ߫ .
ߓߍ߲߬ߕߍ߮ ߡߍ߲ ߦߋ߫ ߛߌ߲߬ ߝߌ߬ߟߊ߬ ߕߙߐߝߍ߬߸ ߘߋ߲߬ߓߊ߫ ߞߡߊ߬ߙߊ߬ ߣߌ߫ ߘߊ߲߬ߞߏ߬ߣߌ߲߬ߝߐ߬ߟߊ ߛߋߞߎ߬ ߖߓߊ߬ߕߍ߫ ߣߌ߫ ߘߐ߲߬ߞߟߌ߬ߟߊ߬ߟߊ ߝߌߟߊߣߊ߲߫ ߛߊߟߌߝߎ߬ ߞߊ߬ߓߊ ߟߎ߬ ߕߘߍ߬ ߦߋ߫ ߔߋߗ߭ߏ߫ ߅߀߄ ߡߍ߲ ߞߣߐ߫߸ ߏ߬ ߣߌ߫ ߘߏ߫ ߞߊ߬ ߢߐ߲߮ߓߍ߲߬ .
ߘߋ߲߬ߓߊ߫ ߞߡߊ߬ߙߊ߬ ߘߐߥߦߊ߬ ߘߊ߫ ߞߏ߲ ( ߘߊ ) ߓߟߏ߫߸ ߊ߬ ߣߴߊ߬ ߘߍ߬ߢߐ߲߮ ߝߌ߬ߟߊ ߟߎ߬ ߟߊ߫ ߥߊ߫ ߘߊ߫ ߘߊ߲ߘߊߛߏ ߘߊ߲ߕߍߞ ߟߊ߫߸ ߘߊ߲ߘߟߊ ߞߵߊ߬ ߝߐ߫ ߦߋ߲߬ ߠߋ ߞߏ߫ ߊ߬ ߞߎ߲߬ߞߟߏ ߓߘߊ߫ ߛߍ߲ߞߍ߫ ߞߵߊ߬ ߛߌߛߌ ߣߴߊ߬ ߓߙߊߛߊ ߟߎ߬ ߘߐߝߘߍ߬ ( ߘߜߐߟߐ߲߫ ) ߊ߬ ߣߌ߫ ߞߵߊ߬ ߝߊ߬ߘߌ ߝߊ߲߬ ߛߌߦߊߡߊ߲߫ ߡߊߕߍ߱ߕߍ߰ .
ߘߊ߲ߘߟߊ ߟߎ߬ ߟߊ߫ ߞߊߘߊ߲ߠߌ߲ ߣߴߊ߬ ߕߊ߫߸ ߊ߬ ߛߊ߬ ߘߊ߫ ߖߋ߬ߟߌ߬ ߖߌ߰ߒߞߣߐ ߞߏߛߐ߲߬ ߅ ߕߎ߬ߡߊ ߟߊ߫ ߞߏ߲ߞߏߘߌ߬ߓߌ ߕߟߋ߬ ߅ ߡߊ߬ .
ߘߋ߲߬ߓߊ߫ ߞߡߊ߬ߙߊ߫ ߛߊ߲߬ߞߊ ߟߊߕߋ߬ߣߍ߲߸ ߖߌ߬ߣߍ߫ ߞߎ߲߬ߠߊ߬ߛߌ߮ ߟߊ߫ ߗߋߘߋ߲ ߠߎ߬ ߣߌ߫ ߖߌ߬ߣߍ߬ ߓߍ߯ߦߊ߫ ߞߙߎߞߊ ߕߊ߲ߓߊ߲ ߘߍ߬ߘߊ ߟߎ߬ ߟߊ߫ ߘߊ߫ ߟߊ߬ߞߟߏ߬ߞߟߏ߬ߟߌ ߞߏߕߌ߮ ߡߊ߬ߡߊ߬ߘߌ߫ ߞߋߕߊ߬ ߞߊ߲߬ ߞߊ߬ ߥߴߊ߬ ߝߎ߬ߙߋ ߣߐ߭ߝߍ߬ .
ߥߟߌ߬ ߞߍ߫ ߘߴߊ߬ ߘߌ߫ ߘߊ߬ߞߊ߰ߙߎ߬ ߛߊ߲ߡߊߘߊ߲ ߦߐߝ ߟߊ߫ ߁߆ ߙߋ߲ ߂߀ ߠߊ߫߸ ߛߣߍ߬ߜ߭߭߭ߊߟߌ߫ ߞߎ߲߬ߠߊ߬ߛߌ߮ ߟߊ߫ ߗߋߘߋ߲ ߠߎ߬ ߟߊ߫ ߘߊ߫ ߊߡߊߘߎ߬ ߛߌ߬ߛߋ ߖߊ ߞߊ߲߬߸ ߏ߬ ߟߎ߬ ߟߊߛߣߍ߫ ߘߊ߫ ߖߊ߬ߡߊ߫ ߛߎ߬ߣߎ߲߬ߣߍ߲ ߘߏ߫ ߟߎ߫ ߟߋ߬ ߓߟߏ߸ ߛߌ߬ߛߋ ߖߊ ߞߵߊ߬ ߦߌ߬ߘߊ߬ ߞߏ߫ ߛߣߍ߬ߜ߭߭߭ߊߟߌ߫ ߞߎ߲߬ߠߊ߬ߛߌ߮ ߡߊ߫ ߛߋߞߏߦߊ߫ ߛߌ߫ ߞߍ߫ ߘߋ߲߬ߓߊ߫ ߞߡߊ߬ߙߊ߫ ߟߊߞߛߌ ߘߐ߫ .
ߖߌ߬ߣߍ߬ߞߊ ߟߎ߬ ߖߌ߰ ߘߊ߫ ߞߐߣߊߞߙߌ߫ ߁߉ ߕߎ߬ߡߊ ߟߊ߫߸ ߏ߬ ߞߍ ߘߋ߲߬ߓߊ߫ ߞߡߊ߬ߙߊ߫ ߝߎ߬ߙߋ ߟߥߊ߫ ߘߊ߫ ߡߌ߬ߙߌ߲߬ߘߌ ߟߊ߫ ߞߎߓߋ ߟߊ߫߸ ߊ߬ߟߎ߫ ߣߊ߬ ߘߊ߫ ߛߎ߬ߣߎ߲߬ߓߊ߰ߕߐ߫ ߥߊ߯ ߦߙߌߞߊ ߟߎ߬ ߕߍ߬ߘߍ߫ ߦߋ߲߬ .
ߞߊ߲ߕߌ߯ ߊߤߑߡߊߘ ߛߋߞߎ߬ ߕߎ߬ߙߋ ߣߴߊ߬ ߣߊ߬ߡߌ߬ߢߐ߲߮ ߊ߲ߘߙߋ߫ ߕߎ߬ߙߋ߫ ߠߎ߬ ߥߊ߫ ߘߴߊ߬ߟߎ߫ ߕߙߎߕߙߎ߫ ߜߊ߰ߙߊ߬ߜߊ߯ߙߊ ߕߐ߬ߙߐߝߍ߬ .
ߘߋ߲߬ߓߊ߫ ߞߡߊ߬ߙߊ߫ ߛߎ߬ߞߏ ߞߍ߫ ߘߊ߫ ߝߊ߬ߛߏ߬ߟߊ߬ߞߊ ߓߊߘߍ ߟߋ߬ ߘߌ߫߸ ߖߌ߬ߣߍ߫ ߣߌ߫ ߛߣߍ߬ߜ߭߭߭ߊߟߌ߫ ߞߎ߲߬ߠߊ߬ߛߌ߮ ߛߌ߲߬ߝߏ߲ ߠߎ߬ ߕߘߍ߬ ߦߋ߫ ߓߊߘߍ߫ ߘߊ ߘߐ߫ ߦߋ߲߬ .
ߡߐ߱ ߥߊ߯ ߗߍ߬ߡߍ߫ ߖߊ߬ߕߋ߫ ߞߊ߬ ߝߊ߰ߣߌ߲߬ߜߍ ߟߎ߬ ߓߌ߬ߟߵߊ߬ߟߎ߫ ߝߊ߬ߘߌ ߡߊ߬ ߞߊ߬ ߝߎ߬ߙߋ ߓߌ߬ߟߊ߬ߛߌߟߊ߲߫ ߞߡߊ߬ߦߍߣ ߛߊ߬ߙߌ߬ߟߏ ( ߞߊߓߙߎߟߏ ) ߘߐ߫߸ ߞߊ߬ ߓߎߥߊߙߏ߫ ߘߊ߮ ߣߊ߲߬ߕߌ߮ ߟߎ߬ ߟߐ߬ ߥߊߛߊ߲ߓߊ ( fanfare ) ߝߐ߫ ߟߊ߫ ߞߊ߬ ߗߍ߬ߓߟߏ ( ߓߟߏߓߊ ) ߝߐ߫߸ ߗߍ߬ߓߟߏ ߡߍ߲ ߠߎ߬ ߕߘߍ߬ ߦߋ߫ ߝߐ߫ ߟߊ߫ ߗߍ߬ߝߊߘߌ߲ ߠߎ߬ ߢߍ߫ ߞߍ߬ߟߍ ߞߐ ߘߐ߫ ߛߐ߲߬ .
ߊߝߙߏ߫ ߖߌ߬ߣߍ߫ ߝߐ߰ߓߍ߬ߝߐ߯ߓߍ .
߂߀߁߄ ߞߏ߲ߞߏߘߌ߬ߓߌ ߅ .
ߕߊ߬ ߘߊ߫ ߂߀߁߈ ߞߏ߲ߞߏߜߍ ߃߸ ߊߝߙߌߞߌߞߊ ߟߎ߬ ߟߊ߫ ߞߏ߸ ߞߐߜߍ߫ , ߆߆ .
߂߀߀߂ ߡߊ߲߬ߞߊ߲ ( ߕߏߣߊߟߌߕߋ ) , ߞߐߜߍ߫ , ߃߂ .
ߛߊߟߌߎ߬ ߞߡߊ߬ߙߊ߫ ߂߀߀߅ , ߞߐߜߍ߫ .
߁߆߅ .
ߛߊߟߌߎ߬ ߞߡߊ߬ߙߊ߫߸ ߏߕߎߟ & ߓߋߞߊ߬ ߂߀߁߃ , ߞ.߆߄ .

ߝߏߘߋ߫ ߛߟߏ߬ߡߊ߯ߣߊ߫ ߞߊ߲ߕߍ߫ ߸ ߖߌ߬ߣߍ߬ ߞߊ߲ߓߍ߲ ߘߌ߯ߣߊ߫ ߝߏߘߋ߫ ߣߴߊ߬ ߛߓߍߦߟߊ ߘߏ߫ ߟߋ߬ ߘߌ߫، ߊ߬ ߡߏߦߌ߫ ߘߊ߫ ߁߉߂߂ ߟߊ߫ ߛߎߡߊ߲ߞߐ߬ߦߌ߲߬ ߞߊ߲ߞߊ߫ ߘߊߝߍ߬، ߞߊ߬ ߒߞߏ ߛߓߍߛߎ߲߫ ߞߎߘߊ߫ ߞߊ߲ߡߊߛߙߋߡߊ ߛߌ߲ߘߌ߫ ߊ߬ ߛߊ߲ߖߌ߫ ߂߇ ߡߊ߬ ߓߍ߲ߗ߭ߍߙߑߝ߭ߌߟ߸ ߞߘߏߥߊߙߌ߫ , ߛߓߍߛߎ߲ ߏ߬ ߛߓߍ߫ ߘߴߊ߬ ߓߟߏ߫ ߞߏ߲ߞߏߘߌ߬ߓߌ ߁߄ ߠߋ߬ ߡߊ߬ ߁߉߄߉ ߟߊ߫ .
ߟߊ߫، ߞߊ߬ ߒߞߏ ߝߛߊ߬ߙߌ߬ߟߊ߲ ߒߞߏ ߺ ߒߞߏ ߣߌ߫ ߞߊ߲ߜߍ ߣߌ߫ ߘߐ߬ߝߐ ߣߌ߫ ߡߟߋߞߎߦߊ ߣߌ߫ ߥߘߋ߬ߥߘߋ߬ߟߌ ߣߌ߫ ߓߘߍ߬ߓߘߍ߬ߟߌ ߣߌ߫ ߘߊ߲ߘߊߟߌ ߣߌ߫ ߘߌ߯ߣߊ߫ ߟߍߙߊ߫ ߡߐ߬ߟߐ߲߬ߡߊ߬ ߛߌߦߊߡߊ߲߫ ߛߓߍߦߴߊ߬ ߛߌ߭ ߕߐ߭ ߛߊ߲ߖߌ߫ ߃߈ ߞߎ߲߬ߕߊ߮ ߞߣߐ߫߸ ߓߊߏ߬ ߊ߬ ߞߊ߬ ߛߏߛߊߦߌߞߍ߫ ߁߉߈߇ ߟߋ߬ ߟߊ߫ ߲ ߞߊ߲ߕߍ߫ ߛߟߏ߬ߡߊ߯ߣߊ߫ ߡߏߦߌ߫ ߘߊ߫ ߛߎߡߊ߲ߞߏ߬ߦߌ߫ ߟߋ߬ ߞߊ߬ߙߌ߬ߝߊ߬ߡߘߎ߬ߦߊ߫ ߡߙߊ߬ߓߊ߰ ߘߎ߯ߟߊ ߟߊ߫ ߞߊ߲ߞߊ߲߫ ߡߙߊ߬ߓߊ߰ߘߊ ߟߊ߫ .
ߊ߬ ߝߊ߬ ߟߵߊߡߙߊ߫ ߘߌ߫ ߸ ߊ߬ ߣߊ߫ ߦߋ߫ ߖߊ߰ߞߊ ߞߋߕߊ߬ ߘߌ߫ .
ߊ߬ ߝߊ߬ ߕߎ߲߬ ߦߋ߫ ߞߙߊ߬ߡߐ߰ߓߊ߫ ߟߋ߬ ߘߌ߫ ߛߎߡߊ߲ߞߏ߬ߦߌ߬ ߡߏߙߌ߫ ߞߊߙߊ߲ߕߊߓߊ ߟߊ߫ ߡߍ߲ ߦߙߌߥߊߣߍ߲ ߕߘߍ߬ ߞߏߛߓߍ߫ .
ߊ߬ ߛߊ߬ ߘߊ߫ ߞߊ߬ ߞߊ߬ߙߊ߲ߘߋ߲ ߡߍ߲ ߕߏ߫ ߊ߬ ߓߟߏ߫߸ ߘߏ߫ ߦߴߏ ߃߀߀ ߞߊ߲߬ ߟߞߊ߬ߟߌ߬ߟߊ ߟߎ߬ ߕߊ߫ ߝߐߟߌ߫ ߘߐ߫، ߛߊ߬ߦߊ ߏ߬ ߞߍ߫ ߘߴߊ߬ ߟߊ߫ ߞߊ߬ߙߊ߲ߘߋ߲߬ ߘߎ߯ ߕߍ߰ߣߍ߲ ߠߋ߬ ߟߊ߫ ﴿ ߞߐ߬ߟߐ߲߬ߣߍ߲߫﴾ ߸ ߡߊ߬ߣߋ߲߬ߞߊ߬ߡߏ߬ߙߌ߬ ߖߡߊߣߊ ߟߊߡߌߣߌ߲ ߡߐ߱ ߓߍ߯ ߘߏ߫ ߕߘߍ߬ ߏ߬ ߘߐ߫߸ ߤߊߟߵߊ߬ ߣߌ߫ ߡߍ߲ ߕߍ߫ ߞߊ߲߫ ߞߋߟߋ߲߫ ߝߐ߫ ߟߊ߫ .
ߞߊ߬ߕߎ߯ ߝߏߘߋ߫ ߛߟߏ߬ߡߊ߯ߣߊ߫ ߝߊ߬ ߞߊ߬ߙߊ߲ߡߐ߰ ߊߡߙߊ߫ ߟߊ߫ ߛߏߛߊߦߌ߲ ߞߍ ߁߉߄߁ ߠߊ߫ ߸ ߏ߬ ߞߊ߬ ߖߌ߰ ߺ ߡߊ߬ ߺ ߖߊ߲߬ߝߊ߬ߓߊ߫ ߟߋ߬ ߟߊߛߋ߫ ߛߟߏ߬ߡߊ߯ߣߊ߫ ߞߊ߲ߕߍ߫ ߡߊ߬ ߞߵߊ߬ ߓߍ߲߬ ߊ߬ ߟߊ߫ ߞߊ߬ߙߊ߲߬ ߞߏ ߡߊ߬߸ ߊ߬ ߛߐ߬ߘߐ߲ ߛߊ߲߬ ߁߉ ߘߐߙߐ߲߫ ߠߋ߫ ߕߘߍ߬ ߥߊ߯ߕߌ ߏ߬ ߟߊ߫ ߸ ߊ߬ߟߋ ߟߋ ߕߘߍ߬ ߊ߬ ߝߊ߬ ߘߋ߲ߞߍ ߁߂߲ ߘߌ߫ .
ߏ߬ ߓߍ߯ ߣߴߊ߬ ߕߊ߸ ߊ߬ ߞߘߐ߬ ߟߎ߫ ߞߴߊ߬ߟߎ߫ ߝߊ߬ ߟߊ߫ ߞߊ߬ߙߊ߲߬ߘߋ߲ ߛߌߦߊߡߊ߲ߓߊ ߟߋ߬ ߟߊ߫ ߞߏ ߞߊ߬ߙߌ߬ߝߴߊ߬ߟߋ߬ ߣߴߊ߬ ߟߊ߫ ߘߋ߲ߣߍ߲ߧߊ ߏ߬ ߟߊ߫߸ ߞߴߏ߬ ߛߊߓߎ ߞߍ߫ ߊ߬ ߤߊ߲ߞߟߌ ߟߊ߫ ߘߌߦߓߊ ߘߌ߫߸ ߡߍ߲߬ ߕߎ߲߬ ߞߴߊ߬ ߝߊ߬ ߤߣߍ߫ ߢߊ ߓߍ߯ ߘߏ߫ ߡߊ߬߸ ߊ߬ ߘߏ߲߬ ߞߊ߬ ߟߊߒߠߦߊ ߏ߬ ߡߝߊ߫ ߞߎ߲߬ߠߊ߬ߦߋߙߋ߲ ߘߐ߫ ߞߘߐ߬ߞߍ ߕߐ߭ ߟߎ߬ ߟߊ߫ ߞߎ߲߬ߠߊ߬ߛߌ߰ߟߌ ߞߐ߬ߣߐߡߊ߬ .
ߛߎߡߊ߲ߞߏ߬ߦߌ߫ ߞߊ߬ߙߊ߲߬ߕߊ ߕߘߍ߬ ߦߋ߫ߞߎ߬ߙߊ߬ߣߊߣߌ߫ ߘߌ߯ߣߊ ߟߐ߲ߠߌ߲ ߢߌߣߌ߲ ߣߴߊ߬ ߡߊߞߊ߬ߝߏ߬ ߦߌߟߊ ߟߋ߬ ߘߌ߫ .
ߊ߬ ߢߍߥߟߊ ߓߎ߲ߓߎ߲ߣߍ߲߫ ߕߎ߲߬ ߦߋ߫ ߞߊ߬ߙߊ߲ ߣߌ߫ ߛߣߍ߬ߞߍ߬ ߓߊ߯ߙߊ ߟߎ߫ ߟߋ߫ ߡߊ߬ ߞߊ߬ ߞߊ߬ߙߊ߲߬ߕߊ ߓߊߟߏ߫ .
ߞߊ߬ߙߊ߲߬ߡߐ߰ߓߊ ߖߍ߬ߘߍ ߟߊ߫ ߛߊ߬ߦߊ ߞߐ߫ ߣߊߟߌ߬ߡߎ߲߫ ߞߊ߬ߙߊ߲߬ߡߐ߰ ߊߡߙߊ߫ ߘߌ߫߸ ߏ߬ ߞߍ߫ ߘߊ߫ ߛߊߓߎ߫ ߘߌ߫߸ ߞߊ߬ߙߊ߲߬ߘߋ߲߬ ߞߎ߲ߓߊ ߝߋ߲߫-ߋ-ߝߋ߲߫ ߕߘߍ߬ ߓߘߊ߫ ߓߊ߲߫ ߞߊ߬ߙߊ߲ ߠߊ߫߸ ߏ߬ ߟߎ߬ ߖߍ߲ߛߍ߲߫ ߘߊ߫ .
ߖߊ߬ߡߊ ߕߐ߬ߣߍ߲ ߠߊ߫ ߘߐ߯ߦߊ ߡߊ߬߸ ߓߊ߯ߙߊ ߕߎ߲߬ ߕߴߛߋ߫ ߓߊߟߏ ߞߘߐ߫ ߢߊ߫ ߛߌ߫ ߡߊ߬، ߞߊ߬ߕߎ߲߯ ߸ ߞߊ߬ߙߊ߲߬ߕߊ ߕߎ߲߬ ߕߍ߫ ߥߙߎߣߍߦߊ ߞߎ߲߬ߠߊ߬ߛߌ߮ ߟߊ߫ ߡߊ߬ߜߍ߲߬ߠߌ߬ ߛߌ߫ ߛߐ߬ߘߐ߲߬ ߠߊ߫ ߸ ߘߊ߬ߟߎ߬ ߘߐ߬ߜߍ ߝߌ߬ߟߊ ߣߌ߲߬ ߞߍ߫ ߘߊ߫ ߛߎߡߊ߲ߞߏ߬ߦߌ߬ ߘߌ߯ߣߊ߫ ߞߊߙߊ߲ߕߓߊ ߡߊߥߙߍߥߙߍ ߛߊߓߎ ߘߌ߫، ߏ߬ ߞߍ߸ ߛߟߏ߬ߡߊ߯ߣߊ߫ ߞߊ߲ߕߍ߫ ߝߣߊ߫ ߞߊ߬ ߕߎ߲ߞߊ߲߫ ߠߊ߫ ߕߊ߮ ߘߐߛߘߌ߬ ߁߉߄߂ ߟߊ߫߸ ߞߊ߬ ߞߊ߬ߙߊ߲߬ߕߊ ߕߏ߫ ߊ߬ ߞߘߐ߬ߞߍ ߟߎ߬ ߓߟߏ߫ ߛߊ߫، ߊ߬ ߞߊ߬ ߛߌ߱ ߞߍ߫ ߓߎ߬ߥߊ߬ߞߍ߫ ߸ ߊߓߌߖߊ߲߬ ߸ ߓߍ߲ߗ߭ߍߙߑߝ߭ߌߟ ߟߎ߬ ߘߐ߫ ߜߋ߲ߞߐ߰ߖߌ߬ߘߊ ߞߊ߲ߓߍ߲ ߘߐ߫ ﴿ߞߐߘߌߥߊ߯ߙߌ߫﴾ ، ߊ߬ ߞߊ߬ ߖߎ߬ߟߊ߬ߦߊ ߟߋ߬ ߞߍ߫ ߦߋ߲߬ ߠߎ߬ ߘߐ߫، ߒ߬ߞߊ߬ ߸ ߊ߬ ߡߊ߫ ߞߊ߬ߙߊ߲ ߡߊߓߌ߬ߟߊ߬ ߟߋ߬ ߞߎߡߊߕߍ߫ ߞߵߊ߬ ߓߟߏߞߊ߬، ߊ߬ ߞߍ߫ ߘߊ߫ ߖߘߍ߬ߞߊ߬ߙߊ߲߬ߠߊ߬ ߞߎ߲ߝߊ߲ߕߐߓߊ߫ ߟߋ߬ ߘߌ߫ ߞߏ ߟߎ߬ ߢߊߢߌߣߌ߲ ߘߐ߫ .

ߡߎߛߊ߫ ߖߊ߬ߞߌ߬ߕߋ߫ ( ߡߏߦߌ߫ ߘߊ߫ ߁߉߂߀ ߠߋ߬ ߟߊ߫ ߞߊ߬ ߛߊ߬ ߁߉߈߅ ߞߊ߬ߙߌ߬ߝߐ ߟߊ߫ ) ߕߘߍ߬ ߦߋ߫ ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ ߘߏ߫ ߟߋ߬ ߘߌ߫߸ ߡߍ߲ ߕߘߍ߬ ߦߋ߫ ߓߊߖߎߡߊ ߘߌ߫ ߞߊ߲ߕߌ߯ ߛߋߞߎ߬ ߟߊ߫ ߞߊ߲ߕߌ߯ߦߊ ߕߎ߬ߡߊ ߟߊ߫ .
ߊ߬ ߕߘߍ߬ ߦߋ߫ ߖߌ߬ߣߍ߬ ߞߊ߲ߓߍ߲߫ ߝߟߐ ߛߓߍߘߊ ߛߌ߲߬ߝߏ߲ ߘߏ߫ ߟߋ߬ ߘߌ߫ .
ߊ߬ ߡߛߏ߬ ߕߊߕߊ߬ ߞߋߕߊ߬ ߕߘߍ߬ ߦߋ߫ ߞߊ߲ߕߌ߮ ߡߛߏ߬ ߊ߲ߘߙߋ߫ ߕߎ߬ߙߋ߫ ߣߊߘߋ߲ߡߊ ߟߋ߬ ߘߌ߫߸ ߊ߬ ߘߋ߲ߞߍ߫ ߝߣߊ߫ ߞߊ߬ ߌߛߑߡߊߌߟ ߕߎ߬ߙߋ߬ ߘߋ߲ ߠߋ߬ ߝߘߎ߫ ߏ߬ ߡߍ߲ ߕߘߍ߬ ߦߋ߫ ߛߋߞߎ߬ ߓߊߘߋ߲ߡߊ߫ ߞߘߐߞߍ ߘߌ߫ .
߁߉߅߂ ߕߙߊߓߊ ߟߊ߫߸ ߡߎߛߊ߫ ߖߊ߬ߞߌ߬ߕߋ߫ ߓߐ ߘߊ߫ ߛߎߥߊ߲ߘߟߌ ߘߏ߫ ߛߋ߲߬ߝߍ߬ ߞߊ߲ߞߊ߲߫ ߊ.ߓ.ߟ ߟߊ߫ ߛߙߍߘߍ ߘߐ߫߸ ߞߵߊ߬ ߕߘߍ߬ ߊߤߊߡߍߘ ߛߋߞߎ߬ ߕߎ߬ߙߋ ߦߋ߫ ߖߌ߬ߣߍ߬ ߕߎߞߘߐߟߊ ߡߊ߬ߡߌ߬ߘߊ߬ߟߌ߬ߟߊ ߘߌ߫ .
ߞߏ߬ߣߵߊ߬ߟߎ߫ ߡߐ߰ ߝߌ߬ߟߊ ߓߍ߯ ߓߋ߬ ߘߊ߫ ߟߋ߬ .
ߕߎ߬ߙߋ ߓߊ߲ ߞߐ ߘߐ߫ ߞߍ߫ ߟߊ߫ ߖߌ߬ߣߍ߬ ߞߊ߲ߕߌ߯ ߝߟߐ ߘߌ߫ ߘߍ߲ߖߘߍߟߦߊ ߞߐ ߘߐ߫ ߁߉߅߈ ߠߊ߫߸ ߖߊ߬ߞߌ߬ߕߋ ߞߊ߬ ߞߊ߲ߕߌ߯ߦߊ ߟߐ߬ߘߎ߰ ߛߘߍߡߊ߲߫ ߞߍ߫ ߦߋ߫ ߞߕߌ߸ ߖߡߊ߬ߣߊ ߞߣߐߟߊ߸ ߥߟߊ߫ ߖߎ߬ߟߊ߬ߦߊ .
ߞߵߊ߬ ߕߘߴߊ߬ ߦߋ߫ ߖߌ߬ߣߍ߬ ߜߍߓߏ߲ ߞߏߕߌ߯ ߞߎ߲߬ߠߊ߬ߛߌ߰ߟߊ ߘߌ߫ ߁߉߆߂ ( ߊ߬ ߓߌ߬ߟߊ߬ ߘߊ߫ ߗߋߘߊ ߏ߬ ߡߍ߲ ߠߊ߫ ߞߎߘߊ߫ ߘߌ߫ ߁߉߆߄ ߣߌ߫ ߁߉߆߈ ߘߊߡߌߣߊ ߕߍ߫ ) ߊ߬ ߕߘߍ߬ ߘߊ߫ ߕߍߓߊ߯ߦߊ ߘߐ߫ ߞߊ߬ߝߏ߫ ߘߍ߬ߣߍ߲ ߝߍ߬ ߞߵߊ߬ ߟߐ߬ ߟߏ߲ߟߊ߲ ߠߎ߬ ߟߊ߫ ߣߊ߲߬ߝߟߏ߬ߦߊ߬ߟߌ ߡߊ߬ ߊ߬ ߣߊ߬ ߘߊ߬ ߞߍ߫ ߞߊ߲ߕߌ߯ ߛߋߞߎ߬ ߕߎ߬ߙߋ߫ ߡߊߛߘߎߧߊ ߟߎ߬ ߟߊ߫ ߞߏ߰ߙߌ߬ ߘߊߕߎ߲߯ߣߍ߲ ߠߋ߬ ߘߌ߫߸ ߊ߬ ߣߌ߫ ߞߊ߬ ߞߍ߫ ߡߙߊ߬ߞߊ߲ ߕߜߋߡߙߊߟߊ ( ߡߐ߰ ߜߍߛߍ߲ߞߍߙߍ߲ ߡߍ߲ ߠߎ߬ ߦߋ߫ ߖߡߊ߬ߣߊ߬ ߞߎ߲ߕߎߙߎ߲ ߡߙߊ߬ ߟߊ߫ ) ߘߌ߫ .
߁߉߇߂ ߟߊ߫߸ ߞߵߊ߬ ߕߘߍ߬ ߊ߬ ߦߋ߫ ߖߡߊ߬ߣߊ ߞߣߐߟߊ ߣߌ߫ ߟߊ߬ߞߊ߲߬ߘߊ߬ߟߌ ߞߏߕߌ߯ߦߊ ߟߊ߫߸ ߊ߬ ߣߌ߫ ߊ.ߓ.ߟ ߝߊ߬ߛߏ ߛߓߍߘߊ ߛߌ߲߬ߝߏ߲ ߘߌ߫߸ ߖߡߊ߬ߣߊ ߡߐ߰ߘߐ߬ߜߍ ߡߍ߲ ߠߎ߬ ߞߊ߬ ߝߌߘߍߟ ߞߊߛߑߕߙߏ߫ ߟߊߛߣߍ߫ ߊ߬ ߟߊ߫ ߓߐߒߡߊߟߌ ߝߍ߬ ߖߌ߬ߣߍ߫߸ ߊ߬ ߕߘߍ߬ ߦߴߏ߬ ߟߎ߬ ߘߐ߫ .
ߊ߬ ߕߘߍ߬ ߦߋ߫ ߢߊߢߌߣߌ߲ߠߊ߫ ߟߐ߲߬ߞߋ߬ߟߊ ߛߌ߲߬ߝߏ߲ ߠߋ߬ ߘߌ߫ ߓߎߥߊߙߏ߫ ߘߊ߮ ߞߣߐ߫߸ ߊ߬ ߞߊ߬ ߜߎ߲߬ߘߎ߬ߘߐ߬ ߢߊߢߌߣߌ߲ߠߌ߲ ߠߎ߬ ߛߌ߰ ߛߋ߲߬ߠߊ߫ ߡߍ߲ ߠߎ߬ ߞߊ߬ ߖߊߟߏ߫ ߕߋ߬ߟߎ߫ ߡߌ߬ߘߊ߬ ߤߊ߲߯ ߊ߬ ߛߊ߬ ߘߊ߫ ߥߛߎ ߟߊ߫ ( ߞߊ߬ ߛߎ߬ߡߊ߲ ߣߌ߫ ߖߌ ߞߎ߬ߡߊ߲߬ߘߌ߫ ߊ߬ ߡߊ߬ ) ߸ ߣߴߊ߬ ߛߊ߬ ߘߊ߫ ߕߙߊߓߊ ߕߟߋ߬ ߁߭ ߡߊ߬ .
ߡߎߛߊ߫ ߖߊ߬ߞߌ߬ߕߋ߫ ߡߌ߬ߘߊ߬ ߘߊ߫ ߁߉߈߄ ߞߏ߲ߞߏߘߌ߬ߓߌ ߃ ߡߊ߬߸ ߛߋߞߎ߬ ߕߎ߬ߙߋ ߟߊ߫ ߛߊ߬ߦߊ ߟߐ߯ߞߎ߲߫ ߞߋߟߋ߲ ߡߊ߬ .
ߊ߬ ߝߊ߰ ߘߊ߫ ߖߘߊ߬ ߕߙߊߥߟߋ߫ ߟߊ߫ ߞߊ߬ߝߏ߬ ߖߊߛߏ߲ ߞߐ ߘߐ߫ ߞߊ߬ߙߌ߬ߝߐ ߟߊ߫ ߁߉߈߅ ߟߊ߫ .

ߊ߬ ߞߵߊ߬ ߟߊ߫ ߘߋߣߍ߲ߦߊ ߞߍ߫ ߜ߭ߎ߲߬ߘߊߡ ߠߋ߫߸ ߊ߬ ߣߴߏ߬ ߞߐߝߍ߬ ߞߊ߬ߦߋ߫ ߊ߬ ߣߌ߫ ߞߊ߬ ߥߴߊ߬ ߝߊ߬ ߝߍ߬ ߓߡߊ߬ߞߐ߫ ߁߉߅߀ ߟߊ߫ .
ߊ߬ ߘߏ߲߬ ߘߊ߫ ߞߊ߬ߕߌ߫ ߞߟߍ߬ߘߋ߲߬ ߘߋߣߍ߲ ߠߎ߬ ߟߊ߫ ߞߊ߬ߙߊ߲߲߬ߕߊ ߟߊ߫ .
ߊ߬ ߕߘߍ߬ ߘߴߊߟߌߗ߭ߋߙߌ߫ ߞߟߍ ߘߐ߫ ߁߉߅߈ ߠߊ߫ ߝߊ߬߬ߙߊ߲ߛߌ߬ߞߊ ߟߎ߬ ߝߍ߬߸ ߝߊ߬ߙߊ߲߬ߛߌ߫ ߣߊ߲߬ߕߌ߮ ߟߎ߬ ߟߊߞߊ߲ߘߊ߫ ߓߊߙߊ߲ߕߏ߲ ߞߎ߬ߢߊ߬ߘߐ ߘߌ߫ ߘߴߊ߬ ߡߊ߬ ߏ߬ ߟߋ ߞߏߛߐ߲߬ .
ߊ߬ ߞߊ߬ ߓߊ߲߬ߘߊ߬ߡߌߘߊ ߛߐ߬ߘߐ߲߬ ߞߊ߬ ߥߊ߫ ߞߟߍ߬ߞߍ߬ ߛߊ߲ߡߊߞߎߟߎ߲߫ ߓߏߙߌ ߞߊ߬ߟߊ߲߬ߛߏ ߟߊ߫ ߛߏߝ߭ߌߦߋ ߘߍ߭ ߟߊ߫߸ ߊ߬ ߣߌ߫ ߞߊ߬ ߥߊ߫ ߞߊ߬ߝߏ߫ ߘߍ߬ߣߍ߲ ߠߴߏ߬ ߞߐ߫ ߁߉߆߅ ߟߊ߫ .
ߊ߬ ߦߋ߫ ߝߊ߬ߛߏ ߟߊߕߟߊߟߌ ߣߊ߲߬ߕߌ߰ ߘߍߘߊ ( CMNL ) ߛߌ߲߬ߝߏ߲ ߘߏ߫ ߟߋ߬ ߘߌ߫߸ ߊ߬ ߣߌ߫ ߘߊ߯ߕߌ߫ ߝߊߙߌ߲ ߣߊ߲߬ߕߌ߰ ߖߟߊ ߝߣߊ߫ .
ߝߊ߬ߛߏ ߟߊߞߊ߲ߘߊ ߗߋߕߌ߮ ߣߌ߫ ߜߎ߲߬ߘߎ߬ߘߐ߬ ߗߋߘߊ߸ ߊ߬ ߞߊ߬ ߓߘߍ߬ߓߘߍ߬ߟߌ߬ ߕߐ߲ߓߟߏߡߊ ߘߏ߫ ߟߎ߫ ߓߌ߬ߟߊ߫ ߛߋ߲߬ߠߊ߫ ߡߍ߲ ߠߎ߬ ߦߋ߫ ߡߐ߱ ߟߎ߬ ߘߐߜߍ߬ߘߍ߲߬ ߠߊ߫߸ ߊ߬ ߜߋ߲ߜߋ߲߫ ߞߊ߬ߙߊ߲߬ߠߊ߬ߘߋ߲ ߠߎ߬ ߣߌ߫ ߞߊ߬ߙߊ߲߬ߘߋ߲߫ ߡߊ߬ߛߐ߬ߛߐ߬ߟߌ߬ߟߊ ߟߎ߬ .
ߊ߬ ߟߊ߫ ߓߘߍ߬ߓߘߍ߬ߟߌ߬-ߕߐ߲ߓߟߏߡߦߊ ߞߍ߬ߙߍߝߍ߬߸ ߊ߬ ߞߵߊ߬ ߘߐ߭ߘߏ߲߬ ߕߏ߬ߟߊ߲߬ߕߊ߲ ߝߣߊ߫ ߟߊ߫߸ ߊ߬ ߜߋ߲ߜߋ߲߫ ߊ߬ ߞߍ߫ ߘߊ߫ ߖߏ߬ߟߌߓߊ߬ ߊߕߑߟߋߕߌߞ ߞߑߟߐߓ ߞߊ߲ߕߌ߮ ߘߌ߫ .
ߊ߬ ߟߊ߫ ߞߏ߫ ߞߍߣߍ߲ ߠߎ߬ ߕߍߕߋߟߋ߲ߦߊ ߟߊ߫ ( ߞߊ߬ ߡߐ߱ ߟߎ߬ ߡߌ߬ߘߵߊ߬ ߢߡߊߟߐ߲ߓߊߟߌ ߡߊ߬ ) ߸ ߏ߬ ߞߊ߬ ߡߊ߬ߟߌ ߜߍ߲߫ ߊߝߙߌߞߌߞߊ ߟߎ߬ ߣߌ߫ ߢߐ߲߯ߕߍ߫ ߞߏ ߟߎ߬ ߘߐ߫ ߛߊ߲߬ ߞߋߟߋ߲߫ ߞߎ߲߬ߕߊ߮ ߞߘߐ߫ .
ߊ߬ ߞߊ߬ ߞߐߘߏ߲ߓߊ߮ ߟߎ߬ ߘߊߕߐߘߐ߲߫ ( ߞߊ߬ ߛߌߟߊ ߕߍ߰ ߊ߬ߟߎ߬ ߢߍ߫ ߊ߬ߟߎ߫ ߝߊ߲߬ߞߊ ߟߊߥߊ߬ߙߊ ߘߐ߫ ) ߛߌߟߊߞߊ߲ߖߌ߯ߟߌ ߘߐ߫ ߡߍ߲ ߞߍ߫ ߘߊ߫ ߞߊ߲ߕߌ߯ ߞߘߐ߫ ߡߏߘߌߓߐ߬ ߞߋߕߊ߬ ߓߊߘߍ ߝߍ߬ ߁߉߇߇ ߟߊ߫ .
ߊ߬ ߣߌ߫ ߞߛߌ߬ߡߊ ߘߎߞߊ߰ߙߊ߫ ߣߌ߫ ߞߊ߬ߙߌߡߎ߲߬ ߘߊ߲߬ߓߟߍ߫ ߟߎ߫ ߡߌ߬ߣߊ߬ ߘߊ߫ ߡߎߛߊ߫ ߕߙߊߥߟߋ߫ ߓߟߏ߫ ߞߵߊ߬ ߕߘߍ߬ ߊ߬ߟߎ߬ ߦߋ߫ ߟߊ߬ߘߍ ߘߏ߫ ߞߊ߲߬ ߛߓߍߘߊ ߟߊ߫߸ ߏ߬ ߞߍ߫ ߘߊ߫ ߞߏ߲ߞߏߜߍ ߂߈\߁߉߇߈ ߠߊ߫ .
ߊ߬ ߟߊߖߌ߰ ߘߊ߫ ߛߏ߬ߙߌ߬ߡߊ߬ߘߋ߲ ߛߊ߯ߘߊ߫ ߝߌߟߊߣߊ߲ ߘߐ߫ .
ߊ߬ ߕߊ߬ ߘߊ߫ ߞߊ߬ ߥߴߊ߬ ߘߌ߫ ߕߊߥߎߘߋߣߌ߫߸ ߊ߬ ߝߊ߰ ߘߊ߫ ߦߋ߲߬ ߡߎߛߊ߫ ߕߙߊߥߟߋ߫ ߟߊ߫ ߣߊ߲߬ߕߌ߰ ߗߋߣߍ߲ ߘߏ߫ ߓߟߏ߫߸ ߡߍ߲ ߢߍߡߌ߬ߘߊ߬ߣߍ߲߫ ߕߘߍ߬ ߦߋ߫ ( l'adjudant ) ߟߊ߬ߛߌ߬ߘߊ߲ ߡߎߛߊ߫ ߞߡߊ߬ߙߊ߬ ߓߟߏ߫ .
߁߉߇߆ ߟߊ߫߸ ߣߍߣߍ߫ ߓߦߊ߬ߓߊ ߛߌ ߝߘߎ߫ ߘߴߊ߬ ߓߟߏ߫߸ ߏ߬ ߞߊ߬ ߘߋ߲ߡߛߏ߫ ߞߋߟߋ߲߫ ߠߋ߬ ߛߐ߬ߘߐ߲߬ ߞߊߕߌ ߊߛߋߕߎ߬ ߓߜ߭ߊ߬ߦߞߏ߫߸ ߏ߬ ߟߋ ߕߘߍ߬ ߘߊ߫ ߓߙߊߡߊߖߊ߲ߓߊ߲ ߘߐ߫ ߞߏߕߌ߯ ߝߟߐ߫ ߞߘߐ ߡߏߘߌߓߐ߬ ߛߘߌ߬ߓߋ߫ ߝߍ߬ ߂߀߁߁ ߠߊ߫ .

ߦߊߦߊ߬ ߞߋߕߊ߬ ( ߛߐ߬ߘߐ߲߬ ߘߊ߫ ߁߉߄߀ ) ߖߐ߲ߓߐ߲ߦߊ߫ ߣߍ߲߫ ߦߋ߫ ߡߐߛߑߞߎ߫ ߖߊ߯ߓߘߊ ߟߋ߬ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߡߙߊ߬ߟߌ ߘߐ߫ ߁߉߆߅ ߕߍߡߟߊ ߘߐ߫ .
ߊ߬ ߦߋ߫ ߖߌ߬ߣߍ߫ ߥߛߊ߬ߘߋ߲ ߘߏ߫ ߟߋ߬ ߘߌ߫ ߁߉߉߅ ߟߊ߫ .
ߢ.ߟ.ߘ ( ߢߍߕߊ߮ ߣߌ߫ ߟߊ߬ߞߎ߬ߘߦߊ߬ߟߌ ߘߍ߭ ) ߥߛߊ߬ߘߋ߲߸ ߦߊߦߊ߬ ߞߋߕߊ߬ ߓߐ߫ ߘߊ߫ ߞߙߎߞߊ ߘߐ߫ .
ߊ߬ ߓߙߐߕߐ߫ ߘߊ߫ ߥߊ߬ߛߌ߬ߥߙߊ ߁߅ , ߂߀߀߈ ߠߊ߫ .
ߊ߬ ߦߋ߫ « PRP » ߜߘߌߛߌ߰ߓߊ߮ ߘߏ߫ ߟߋ߬ ߘߌ߫ ߛߌߙߊߖߐ߬ ߖߊߟߏ߫ ߝߍ߬߸ ߊ߬ ߕߘߍ߬ ߘߊ߫ ߡߐ߰ ߟߎ߬ ߘߐ߫ ߡߍ߲ ߠߎ߬ ߓߊ߯ߙߊ߫ ߘߊ߫ ߞߊ߬ ߓߘߍ߬ߓߘߍ߬ߟߌ߬ ߞߙߎߞߊ ߏ߬ ߣߌ߫ ߓߊ ߡߊ߬ߡߊߘߎ߬ ߟߊ߫ « UNR » ߟߎ߫ ߞߍߢߐ߲߮ߞߊ߲߬ ߁߉߉߈ ߠߊ߫ .
ߞߐߟߊߝߊ߲ ߝߍ߬߸ ߞߏߖߊ ߡߍ߲ ߞߊ߬ ߢ.ߟ.ߘ ߕߍߝߙߊ߫߸ ߛߌ߰ߝߋ߲ ߕߘߍ߬ ߦߋ߫ ߞߐߘߏ߲ߓߊ߯ ߞߋߟߋ߲ ߡߍ߲ ߓߟߏ߫ ߖߌ߬ߣߍ߫ ߝߊ߬ߛߏ߬ ߜߙߊ ߟߊ߫ ߞߊ߬ߦߌ߯ ߂߀߀߂ ߟߊ߫߸ ߦߊߦߊ߬ ߞߋߕߊ߬ ߡߍ߲ ߕߘߍ߬ ߦߋ߫ ߥߣߊ߬ ߓߟߏߡߟߊߕߊ ߘߴߊ߬ ߟߌ߬ߤߟߊ ߡߊ߬߸ ߏ߬ ߞߵߊ߬ ߕߘߍ߬ߒ߬ߘߐ߬ߟߌ ߟߊߘߎ߲߫ ߞߙߎߞߊ ߏ߬ ߘߐ߫ .
ߏ߬ ߞߍ߫ ߘߊ߫ ߞߏ߫ ߜߍߟߍ߲ ߠߋ߬ ߘߌ߫ ߢ.ߟ.ߘ ߡߊ߬ .
ߏ߬ ߡߍ߲ ߕߘߍ߬ ߓߘߊ߫ ߓߊ߲߫ ߓߣߐ߬ ߟߊ߫ ߛߌ߰ߝߋ߲߬ ߞߋߟߋ߲߫ ߘߐ߫ ߞߎߡߊߓߏ߲ ߠߊ߫߸ ߊ߬ ߣߌ߫ ߖߌ߬ߣߍ߬ ߛߊ߲ߘߐߟߊ ߡߊ߬ߞߟߐ߬ ߢߊ߬ߕߣߐ߬ߡߊ ߘߏ߫ ߟߎ߫ .
߂߀߀߈ ߘߓߊ߬ߓߌߟߊ ߕߋ߬ߟߋ߫ ߉߸ ߛߟߊߕߌ߮ ߦߊߦߊ߬ ߞߋߕߊ߬ ߘߏ߲߬ ߘߊ߫ ߖߌ߬ߣߍ߬ ߓߍ߯ߦߊ߫ ߝߊ߲ߞߊ ߘߍ߭ ( ߖ.ߓ.ߝ.ߘ ) ߘߐ߫߸ ߞߙߎߞߊ ߡߍ߲ ߛߌ߲ߘߌ߫ ߘߊ߫ ߖߌ߬ߣߍ߬ ߞߏߕߌ߯ ߞߘߐ߫ ߛߋߟߎ߬ ߘߊߟߍ߲߬ ߖߊߟߏ߫ ߓߟߏ߫ ߞߵߊ߬ ߕߘߍ߬ ߊ߬ ߦߋ߫ ߞߏߕߌ߯ ߝߟߐߦߊ ߟߊ߫ .

ߙߍߘߑߓߎߟ ߛߊߟߑߖ߭ߓߎߙߜ߭ ߙߍߘߑߓߎߟ ߛߊߟߑߖ߭ߓߎߙߜ߭ ߣߊߓߌ ߞߋߕߊ߬ ߥߟߏߘߊ ߞߏ߲ߞߏߜߍ ߕߟߋ߬ ߁߀ / ߁߉߉߅ ߟߊ߫ ߞߐߣߊߞߙߌ߫ ، ߊ߬ ߦߋ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߖߊ߯ߓߊߞߊ߲ߞߋߡߊ ߟߋ߬ ߘߌ߫ .
ߊ߬ ߦߋ߫ ߕߏ߬ߟߊ߲߬ߕߊ߲߲ߠߊ ߞߊߡߊ߲ ߕߍߡߟߊ ߟߋ߬ ߘߐ߫ ߊ߲߬ߜ߭ߌ߬ߟߋ߬ ߛߘߍ ߘߐ߫ ߟߌߝ߭ߍߙߑߔߎߟ .
ߊ߬ ߦߋ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߝߟߐ߫ ߟߋ߬ ߘߌ߫ ߡߍ߲ ߛߋ߫ ߘߊ߫ ߞߟߏߞߕߏߦߊ ߟߊߓߊ߲ߠߊ ߊ߬ ߣߌ߫ ߟߌߝ߭ߍߙߑߔߎߟ ، ߊ߬ ߞߊ߬ ߖߐߞߟߌ ߕߎ߬ߢߊ߬ߡߊ ߖߍ߬ߘߍߖߍ߬ߘߍ ߘߏ߫ ߛߐ߬ߘߐ߲߬ ߂߀߁߄ ߠߊ߫ ߊ߬ߟߎ߬ ߟߊ߫ ߓߌ߬ߟߊ߬ߢߐ߲߰ߠߊ ߝߟߐ ߛߋ߲߬ߝߍ߬ ߞߟߏߞߕߏߦߊ ߘߐ߫ ߸ ߏ߬ ߞߍ߫ ߘߊ߫ ߞߴߊ߬ ߕߏ߫ ߙߍߘߑߓߎߟ ߛߊߟߑߖ߭ߓߎߙߜ߭، ߛߊ߲߬ ߞߋߟߋ߲߫ ߏ߬ ߟߊ߫ ߸ ߞߋߕߊ߬ ߞߊ߬ ߢߐ߲߯ ߛߐߛߐ ߊ߬ ߟߊ߫ ߓߌ߬ߟߊ߬ߢߐ߲߰ߠߊ ߝߟߐߡߊ ߞߏ ߘߐ߫ ߖߌ߬ߣߍ߬ ߢߍ߫ .
ߊ߬ ߦߋ߫ ߞߟߏߞߕߏ ߝߌߟߊߣߊ߲ ߠߋ߬ ߘߌ߫ ߊߟߏߡߊ߲ߘߎ߯ ߂߀߁߇ ߟߊ߫ ߸ ߊ߬ ߣߴߊ߬ ߟߊ߫ ߛߘߍ ߞߊ߬ߣߌ߲߬ ߣߊߟߌ߬ߡߎ߲߫ ߍߙ ߓߋ ߟߋߦߌߔߑߖ߭ߌߜ߭ ߘߌ߫ ، ߊ߬ߟߎ߬ ߞߵߊ߬ߟߎ߬ ߟߊ߫ ߖߌ߱ ߓߍ߯ ߟߴߊ߬ ߘߐ߫ ، ߊ߬ ߞߊ߬ ߋߙߏ ߞߋ߲߬ߥߟߎ ߆߀ ߡߊߜߍ߲ ߢߐ߲߰ ߞߟߊ߬ߣߐ߬ߦߴ ߊ߬ ߣߌ߫ ߟߌߝ߭ߍߙߑߔߎߟ ߕߍ߫ .
ߊ߬ ߞߴߊ߬ ߕߎ߬ߜߍ߬ߕߎ߬ߜߍ߬ ߦߋ߲߬ ߤߊ߲߯ ߂߀߁߃ ߟߊ߫ ߦߊߣߴߊ߬ ߦߋ߫ ߋߙߐߔߎ߬ ߜߙߋ ߟߊߛߐ߬ߘߐ߲߬ .
ߊ߬ ߞߴߊ߬ ߞߊ߬ߣߌ߲߬ ߞߵߊ߬ ߦߋ߫ ߕߏߟߏ߲ ߝߊ߬ߙߊ߲߬ߛߌ߫ ، ߊ߬ ߞߴߊ߬ ߡߊߝߟߍ߫ ߟߏߙߌߦߊ߲ ߂߀߁߁ ߟߊ߫ ߣߴߏ߬ ߡߊ߫ ߛߐ߲߬ ، ߕߎ߬ߡߊ߬ߣߍ߲ ߕߊ߬ߡߌ߲߬ ߞߐߝߍ߬ ߊ߬ ߓߟߏ ߡߊ߲ߛ ߸ ߏ߬ ߝߣߊ߫ ߡߴߊ߬ ߟߊߘߌ߬ߢߍ߬ ߊ߬ ߦߋ߫ ߟߊ߬ߤߘߌ ߛߓߍ߫ ߞߟߊ߬ߣߐ߬ߦߊ߬ .
ߏ߬ ߓߍ߯ ߘߐ߫ ߸ ߊ߬ ߞߴߊ߬ ߓߊ߲߬ ߊ߬ ߞߐߛߊ߬ߦߌ߲߬ ߠߊ߫ ߞߊ߬ߝߏ ߞߣߐ߫ ، ߊ߬ ߕߏ߫ ߘߊ߫ ߦߋ߲߬ ߞߊ߬ ߝߊ߬ߙߊ߲߬ߛߌ߫ ߘߐߛߊ߲ ߞߏ ߢߊߢߌߣߌ߲߫ .
ߊ߬ ߖߌ߬ߦߊ߬ߣߍ߲߬ ߕߘߴߊ߬ ߛߘߍߢߐ߲߯ ߖߌ߬ߣߍ߬ߞߊ ߘߏ߫ ߝߍ߬ ߸ ߣߊߟߌ߬ߡߎ߲߫ ߜ߭ߋߦߌ ߡߌߛ߭ߍߟ ߟߊ߲ߘߍߟ ߘߌ߫ ߸ ߊ߬ ߣߴߊ߬ ߕߋߙߌߞߍ ߝߍߙߑߡߌߣߏ ߖߊߟߌߕߏ ߸ ߏ߬ ߡߍ߲ ߕߘߍ߬ ߦߴߊ߬ ߕߎ߬ߜߍ߬ߕߎ߬ߜߍ߬ߦߊ߫ ߟߊ߫ ߡߊ߲ߛ .
ߊ߬ ߞߊ߬ ߓߙߊߘߓߐ ߘߏ߫ ߕߘߍ߬ߒ߬ߘߐ߬ߦߊ ߡߍ߲ ߛߌ߲߬ߝߏ߲߬ߧߊ߫ ߘߊ߫ ߖߊ߲ߓߐߓߐ ߓߊߟߑߘߋ ߓߟߏ ߡߊߙߑߛߍߦߌ .
ߌߛߑߙߍߛ ߞߴߊ߬ ߟߐ߬ ߞߟߊ߬ߣߐ߬ߦߊ߬ߟߌߟߊ ߂߀߁߃ ߣߍߣߍߓߊ ߟߊ߫ .
ߣߊߓߌ ߞߋߕߊ߬ ߞߊ߬ ߕߏߟߏ߲ ߘߊߡߌ߬ߣߊ߬ ߝߊ߬ߙߊ߲߬ߛߌ߫ ߟߌߜ߭ߌ ߂߲ ߘߐ߫ .
ߊ߬ ߟߊ߫ ߛߘߍ ߢߍߓߊ߮ ߟߎ߬ ߕߍ߫ ߣߊ߬ ߣߡߌߛߊ ߟߊ߫ ߡߍ߲ ߘߐ߫ ߝߋߎ߫ .
ߓߙߊߘߓߐ ߂߃ ߞߘߐ߫ ߸ ߞߐߣߊߞߙߌ߫ ߘߎ߰ߘߋ߲ ߞߊ߬ ߕߎ߬ ߄ ߘߏ߲߬ ߊ߬ ߣߌ߫ ߞߊ߬ ߕߏ߬ߟߊ߲ ߘߌߞߏ ߉ ߞߍ߫ ߡߐ߱ ߟߎ߬ ߡߴߊ߬ߟߎ߬ ߦߴߊ߬ ߘߏ߲߬ .
ߏ߬ ߡߎ߰ߡߍ ߘߐ߫ ߸ ߊ߬ ߞߊ߬ ߕߏ߲ߘߋߦߊ ߂߀ ߘߴߊ߬ ߟߊ߫ ߛߘߍ ߡߊ߬ .
ߏ߬ ߓߍ߯ ߣߴߊ߬ ߕߊ߫ ߸ ߏ߬ ߕߣߊ߬ ߛߘߍ ߘߓߐ߫ ߟߊ߫ ߞߴߊ߬ ߟߊ߫ ߛߞߌ ߣߐ߰ߦߊߟߌ ߓߟߏߡߊ߬ ߌߛߑߙߍߛ ߡߊ߲߬ߕߏ߲߬ߧߊ ߘߐ߫ .
ߊ߬ߟߎ߬ ߟߊߓߊ߲߫ ߘߊ߫ ߁߉߲ ߠߋ߬ ߘߐ߫ ߞߴߊ߬ߟߎ߬ ߕߏ߫ ߕߏ߲ߘߋߦߊ ߃߆ ߘߐ߫ .
ߞߏ߬ߣߌ߲߬ ߏ߬ ߓߍ߯ ߣߴߊ߬ ߕߊ߬ ߣߊߓߌ ߞߋߕߊ߬ ߦߋ߫ ߟߌߜ߭ߌ ߂߲ ߦߟߌߘߏ߲ߠߊ ߟߋ߬ ߘߌ߫ ߸ ߊ߬ ߣߌ߫ ߟߌߜ߭ߌ ߁߭ ߛߌߦߊߡߊ߲߫ ، ߊ߬ ߟߊ߫ ߞߎ߬ߛߊ߲߬ߧߊ߬ ߘߌߦߊ߫ ߘߊ߫ ߋߙߐߔߎߞߊ ߟߎ߬ ߢߍ߫ .
ߊ߬ ߞߊ߬ ߙߍߘߑߓߎߟ ߛߊߟߑߖ߭ߓߎߙߜ߭ ߟߋ߬ ߛߎߥߊ߲ߘߌ߫ ߊ߬ ߟߊ߫ ߕߎ߬ߜߍ߬ߕߎ߬ߜߍ߬ߦߊ ߞߎ߲߬ߕߊ߮ ߞߘߐ߫ ߋߙߏ ߞߋ߲߬ߥߟߎ ߁،߅ .
ߊ߬ ߞߴߊ߬ ߟߊ߫ ߜߟߍ߬ߦߊ ߘߊߡߌߣߊ ߟߐ߲߫ ߏߕߙߌߛ ߟߋ߬ .
ߊ߬ ߞߊ߬ ߕߎ߬ߡߊ߬ ߖߊ߲߫ ߞߍ߫ ߊ߬ ߟߊ߫ ߕߎ߬ ߘߏ߲߬ ߞߏ ߢߊߘߐߞߍߣߍ߲ ،ߝߏ߫ ߞߊ߬ߣߴߊ߬ ߕߏ ߊ߬ ߡߊ߫ ߕߎ߬ ߝߏ߬ߦߌ߫ ߘߏ߲߬ ߒ ߕߍ߫ ߣߊ߬ ߞߎߡߊ߫ ߕߏ߬ߟߊ߲߬ ߘߌߞߏ ߘߐ߫ ߡߐ߱ ߜߘߍ߫ ߡߴߏ߬ ߦߴߊ߬ ߘߏ߲߬ .
ߊ߬ ߣߊ߬ ߘߴߊ߬ ߖߍ߬ߘߍ ߡߊߛߐ߬ߘߐ߲߬ ߞߊ߬ ߕߎ߬ ߘߏ߫ ߘߏ߲߬ ߣߍߣߍߓߊ ߕߟߋ߬ ߂߇ / ߂߀߁߄ ߏ߬ ߞߍ߫ ߘߊ߫ ߡߌ߬ߛߍ߲߬ ߓߊ߲ߕߐߟߊ ߟߋ߬ ߟߴߊ߬ߟߎ߬ ߣߌ߫ ߛߍߟߑߕߌߞ ߜ߭ߌߟߊߛߑߜ߭ߏ ߕߍ߫ ߋߙߐߔߎ߬ ߖߌߟߊߝߍ ߛߋ߲߬ߝߍ߬ ، ߊ߬ ߞߴߊ߬ߟߎ߬ ߟߊ߫ ߛߎߘߊ߲ߠߌ߲ ߕߎ߭ ߡߊߞߊ߬ߝߏ߬ ߃ - ߁ ߊ߬ߟߎ߬ ߓߍ߯ ߕߎ߲߬ ߞߴߊ߬ߟߎ߬ ߣߌ߫ ߍߛ ߝ߭ߋ ߟߊ߫ ߢߐ߲߯ߓߍ߲ ߡߊ߬ߞߐ߬ߣߐ߲߬ߠߌ߲ ߕߋ߬ߟߋ߫ ߂߁߲ ߘߐ߫ ، ߞߏߛߴߊ߬ ߘߴߊ߬ ߟߊ߫ ߕߎ߬ ߝߟߐ ߘߏ߲߬ ߞߟߏߞߕߏߦߊ ߘߐ߫ .
ߘߐ߬ߝߊߟߋ߲ ߞߎ߲߬ߕߊ߯ ߞߘߐ߫ ߸ ߊ߬ ߞߊ߬ ߏߕߙߌߛ ߞߟߏߞߕߏߦߊ ߣߴߊ߬ ߖߌߟߊߝߍ ߕߊ߬ .
ߊ߬ ߕߏߟߏ߲߫ ߘߊ߫ ߓߙߊߘߓߐ ߄߂ ߘߐ߫ ߞߊ߬ ߕߎ߬ ߆ ߘߏ߲߬ .
ߊ߬ ߟߊ߫ ߛߊ߲ߖߌ ߝߌߟߊߣߊ߲ ﴿ ߂߲﴾ ߝߍ߬ ߞߵߊ߬ ߕߏ߫ ߏߕߙߌߛ ߛߘߍ ߘߐ߫ ߸ ߊ߬ ߕߘߴߊ߬ߟߎ߬ ߟߊ߫ ߛߘߍ ߗߍ߬ ߝߊߘߌ߲ ߠߎ߬ ߘߏ߫ ߟߋ߬ ߘߌ߫ ߸ ߡߍ߲ ߞߊ߬ ߜߟߍ߬ߦߊ߫ ߛߐ߬ߘߐ߲߬ ߛߊ߲߭ ߘߊߡߌߣߊ ߟߊ߫ .
ߊ߬ ߞߴߊ߬ ߟߊ߫ ߞߟߏߞߕߏߦߊ ߕߎ߬ ߝߟߐ ߘߏ߲߬ ߊ߬ߟߎ߬ ߣߌ߫ ߍߛ .
ߝ߭ߋ .
ߡߊߕߍߙߑߛߓߎߙߑߜ߭ ، ߞߏ߬ߣߌ߲߬ ߸ ߏ߬ ߡߴߊ߬ ߟߊ߫ ߛߘߍ ߟߊߞߛߌ߫ ߗߌߙߏ߲ߠߌ ߡߊ߬ ﴿ ߁- ߂﴾ ، ߊ߬ ߞߴߊ߬ ߟߊ߫ ߕߎ߬ ߂߲ ߘߏ߲߬ ߊ߬ߟߎ߬ ߣߌ߫ ߍߝ .
ߛߋ .
ߊߘߑߡߌߙߊ ߟߊ߫ ߢߐ߲߯ߓߍ߲ ߛߋ߲߬ߝߍ߬ ߸ ߏ߬ ߟߋ߬ ߞߍ߫ ߘߊ߫ ߕߙߎ߬ ߘߌ߫ ߸ ߊ߬ߟߎ߬ ߣߴߏ߬ ߟߎ߬ ߞߴߊ߬ ߖߊ߬ ߞߙߊߕߊߕߊ߫ ߓߍ߯ ߕߊ ﴿ ߂ - ߂﴾ ، ߏ߬ ߟߋ߬ ߝߣߊ߫ ߞߍ߫ ߘߴߊ߬ߟߎ߬ ߟߊ߫ ߕߏ߲ߘߋߦߊ ߝߟߐߡߊ ߘߌ߫ .
ߊ߬ ߞߊ߬ ߕߎ߭ ߘߏ߫ ߘߏ߲߬ ߕߎ߲߯ߣߌ߲߫ ߊ߬ߟߎ߬ ߣߌ߫ ߍߛ .
ߛߋ .
ߙߍߦߌ߲ߘߐߙߑߝ߭ ߊߕߑߟߊߛ ߟߊ߫ ߢߐ߲߯ߓߍ߲ ߘߐ߫ ߞߴߊ߬ ߟߊ߫ ߞߎ߬ߛߊ߲߬ߧߊ߬ ߕߎ߬ߢߊ߬ߒ߬ߕߋ߬ߦߊ .
ߞߵߊ߬ ߕߘߴߊ߬ ߖߐߞߌߣߍ߲ ߦߋ߫ ﴿adducteurs﴾ ߟߊ߫ ߊ߬ߟߎ߬ ߣߌ߫ ߘߌߣߊߡߏ ߡߌ߲ߛߑߞ ߟߊ߫ ߢߐ߲߯ߓߍ߲ ߘߐ߫ ߋߙߐߔߎ߬ ߓߐߕߏ߲ ߠߎ߬ ߟߊ߫ ߟߌߜ߭ߌ ߘߐ߫ .
ߖߐߞߟߌ ߏ߬ ߞߴߊ߬ ߡߊߓߐ߫ ߞߊߡߊ߲ ߠߊ߫ ߞߎ߲߬ߢߐ߲߮ ߃ ߖߊ߬ߣߍ߲ ߞߘߐ߫ .
ߊ߬ ߞߴߊ߬ ߞߐߛߊ߬ߦߌ߲߬ ߊ߬ߟߎ߬ ߣߌ߫ ߜ߭ߙߏߘߌ߲ߜ ߟߊ߫ ߢߐ߲߯ߓߍ߲ ߘߐ߫ ߊ߬ߟߎ߬ ߓߘߊ ߸ ߊ߬ߟߎ߬ ߛߎߘߊ߲߫ ߘߊ߫ ߄ - ߂ ߸ ߊ߬ߟߋ߬ ߞߵߊ߬ߟߎ߬ ߟߊ߫ ߕߎ߭ ߃߲ ߘߏ߲߬ .
ߏ߬ ߟߋ߬ ߞߴߊ߬ ߟߊ߫ ߛߊ߲߭ ߏ߬ ߕߎ߭ ߖߊ߬ߕߋ߬ ߡߞߊߝߏ ߞߵߊ߬ ߞߍ߫ ߕߎ߬ ߄ ߘߌ߫ .
ߊ߬ߟߎ߬ ߟߊ߫ ߘߊ߬ߘߌ߬ߟߌ ߖߍ߬ߘߍߖߍ߬ߘߍ ߘߏ߫ ߛߋ߲߬ߝߍ߬ ﴿߈ - ߀﴾ ߊ߬ߟߎ߬ ߣߌ߫ ߊߘߑߡߌߙߊ ߟߊ߫ ߢߐ߲߯ߓߍ߲ ߘߐ߫ ߸ ߊ߬ ߞߊ߬ ߕߎ߬ ߞߋߟߋ߲߫ ߘߏ߲߬ ߞߊ߬ ߕߏ߬ߟߊ߲ ߘߌߞߏ ߂ ߞߍ߫ .
ߞߊ߬ ߞߋߟߋ߲߫ ߘߌ߫ ߖߏߣߊߕߊ߲ߣ ߛߏߙߌߦߊߣߏ ߡߊ߬ ߞߊ߬ ߞߋߟߋ߲߫ ߘߌ߫ ߕߊߞߎߡߌ ߡߌߣߊߡߌߣߊ ߡߊ߬ .
ߛߙߍߘߍߦߊ ߓߟߏߡߊ߬ ߸ ߏ߬ ߟߋ߬ ߤߊߡߌ߲ ߞߍ߫ ߘߊ߫ ߛߘߍ ߛߋ߲߬ߧߊ߬ ߝߟߐ ߘߌ߫ ߞߊ߬ ߞߍ߫ ߞߟߏߞߕߏ ߘߌ߫ ߛߊ߲߭ ߏ߬ ߟߊ߫ ߕߏ߲ߘߋߦߊ ߂߄ ߖߊ߬ߕߋ߬ ߟߊ߫ ، ߊ߬ߟߎ߬ ߣߌ߫ ߟߋߙߊߔߌߘ ߘߋ߬ ߝ߭ߌߦߍ߲ߣ ߓߍ߯ ߞߊߞߊ߲߫ ߕߘߍ߬ ߕߏ߲ߘߋߦߊߟߌ ߘߐ߫ ߸ ߞߏ߬ߣߌ߲߬ : ߊ߬ߟߎ߬ ߟߋ߬ ߕߘߍ߬ ߦߋ߫ ߢߍߝߍ߬ ߕߎ߭ ߖߊ߬ߕߋ߬ߘߐ߬ߛߌ߯ ߘߐ߫ .
ߓߌ߬ߟߊ߬ߢߐ߲߰ߡߊ ߡߍ߲ ߕߎ߲߰ߘߊ ߏ߬ ߟߊ߫ ߸ ߣߴߊ߬ ߦߴߊ߬ߟߎ߬ ߣߌ߫ ߍߛ .
ߝ߭ߋ .
ߙߌߍߘ ߟߊ߫ ߢߐ߲߯ߓߍ߲ ߘߌ߫ ߸ ߊ߬ ߞߊ߬ ߕߎ߭ ߘߏ߫ ߝߣߊ߫ ߘߏ߲߬ ، ߏ߬ ߟߋ߬ ߦߴߊ߬ ߟߊ߫ ߛߊ߲߬ ߕߎ߭ ߞߍ߫ ߟߊ߫ ߆ ߘߌ߫ .
ߊ߬ ߞߴߊ߬ ߇߲ ߘߏ߲߬ ߊ߬ߟߎ߬ ߟߊ߫ ߛߎߘߊ߲ߠߌ߲ ߘߏ߫ ߛߋ߲߬ߝߍ߬ ߸ ߡߍ߲ ߞߍ߫ ߘߴߊ߬ߟߎ߬ ߣߌ߫ ߍߛ .
ߞ .
ߛߑߕߎߑߙߡ ߜ߭ߙߊߖ߭ ߟߊ߫ ߢߐ߲߯ߓߍ߲ ߘߐ߫ ߃ - ߁ .
ߊ߬ߟߋ߬ ߣߴߊ߬ ߟߊ߫ ߛߘߍ ߟߎ߬ ߣߊ߬ ߘߴߊ߬ ߦߋ߫ ߸ ߞߴߊ߬ߟߎ߬ ߞߊ߬ ߞߙߊߕߊߕߊ߫ ߃ ߞߍ߫ ߕߎ߭ ߝߌ߬ߟߊ ߘߏ߲߬ߠߌ߲ ߘߐߙߐ߲߫ ߘߐ߫ ، ߏ߬ ߓߍ߯ ߣߴߊ߬ ߕߊ߬ ߸ ߊ߬ ߓߊ߲ ߞߐ ߘߐ߫ ߕߏ߬ߟߊ߲ ߘߌߞߏ ߁ ߞߍ߫ ߟߊ߫ ߛߏߙߌߦߊߣߏ ߡߊ߫ ߸ ߊ߬ ߞߊ߬ ߘߏ߫ ߜߘߍ߫ ߘߏ߲߬ߠߌ߲ ߞߏ ߢߊߢߌߣߌ߲߫ ߛߌߟߊ ߕߊ߬ ߞߎߘߊ߫ ߘߌ߫ ߊ߬ߟߎ߬ ߣߌ߫ ߙߊߔߌߛ ߝ߭ߌߦߍ߲ߣ ߟߊ߫ ߢߐ߲߯ߓߍ߲ ߘߐ߫ ߸ ߢߐ߲߯ߓߍ߲ ߏ߬ ߛߋߓߊ߯ߦߊ ߛߐ߬ߘߐ߲߬ ߘߊ߫ ߛߊߟߖ߭ߓߎߙߑߖ ߓߟߏ߫ ߂ - ߀ .
ߛߊ߲߭ ߢߐ߲߯ߓߍ߲ ߝߟߐ߫ ߏ߬ ߘߐ߫ ߸ ߊ߬ ߞߊ߬ ߕߎ߬ ߈ ߠߋ߬ ߘߏ߲߬ ߊ߬ ߣߌ߫ ߞߊ߬ ߕߏ߬ߟߊ߲ ߘߌߞߏ ߇ ߞߍ߫ ߢߐ߲߯ߓߍ߲ ߁߈ ߞߘߐ߫ .
ߊ߬ ߟߊ߫ ߞߎ߬ߛߊ߲߬ߧߊ߬ ߞߴߊ߬ߟߎ߬ ߣߊ߬ߝߊ ߞߏߛߓߍ߫ ، ߊ߬ߟߎ߬ ߞߵߊ߬ ߡߐ߬ߟߐ߲߬ߧߊ ߞߴߊ߬ ߞߍ߫ ߛߊ߲߬ ߂߀߁߅ ߢߐ߲߰ߦߋ߬ߓߊߟߌ ߘߴߊ߬ߟߎ߬ ߟߊ߫ ߛߘߍ ߘߐ߫ .
ߥߊ߬ߛߌߥߊ߬ߙߊ ߕߟߋ߬ ߂߀ / ߂߀߁߆ ߟߊ߫ ߸ ߊ߬ ߞߴߊ߬ ߡߊߘߏ߲߬ ߊߟߏߡߊ߲ߘߎ߯ ߛߘߍ ߘߏ߫ ߟߊ߫ ߣߴߏ߬ ߦߋ߫ ߍߙ .
ߓߋ .
ߟߍߦߌߔߑߖ߭ߌߜ߭ ߘߌ߫ ߕߎ߬ߢߊ߬ߒ߬ߕߋ߬ߦߊ ߓߟߏߡߊ߬ ߓߎ߲ߘߍߛߑߟߌߜ߭ߊ ߘߐ߫ .
ߊ߬ ߞߊ߬ ߛߊ߲߬ ߝߟߐ ߘߊߡߌߣߊ ߞߏߢߌߡߊ ߟߋߦߌߔߑߖ߭ߌߜ߭ ߝߍ߬ ، ߓߊߏ߬ ߢߐ߲߯ߓߍ߲ ߁߂ ߞߘߐ߫ ߸ ߊ߬ ߞߊ߬ ߕߎ߬ ߄ ߘߏ߲߬ ߞߊ߬ ߕߏ߬ߟߊ߲ ߘߌߞߏ ߁ ߞߍ߫ ߘߏ߫ ߡߴߏ߬ ߦߴߊ߬ ߘߏ߲߬ .
߂߀߁߆ - ߂߀߁߇ ߟߊ߫ ߸ ߟߋߦߌߔߑߖ߭ߌߜ߭ ߞߍ߫ ߘߊ߫ ߓߎ߲ߘߍߛߑߟߌߜ߭ߊ ߟߌߜ߭ߌ ߛߘߍ ߂߲ ߠߋ߬ ߘߌ߫ ߓߊߦߍ߲ߣ ߡߣߌߗ ߞߐߝߍ߬، ߓߙߊߘߓߐ ߃߁ ߘߐ߫ ߣߊߓߌ ߞߋߕߊ߬ ߞߊ߬ ߛߊ߲ߖߌ߫ ߏ߬ ߟߊߓߊ߲ ߕߎ߬ ߈ ߠߋ߬ ߘߌ߫ ߸ ߊ߬ ߣߌ߫ ߕߏ߬ߟߊ߲߬ ߘߌߞߏ ߇ .
ߛߊ߲߬ ߞߋߟߋ߲߫ ߏ߬ ߟߊ߫ ߸ ߊ߬ ߞߍ߫ ߘߊ߫ ߓߎ߲ߘߍߛߑߟߌߜ߭ߊ ߕߏ߬ߟߊ߲߬ߕߊ߲ߠߊ ߥߣߊ ߂߲ ߠߋ߬ ߘߌ߫ ߙߏߓߍߙ ߟߋߥߊ߲ߘߐߛߑߞߌ ߞߐߝߍ߬ .
ߕߏ߬ߟߊ߲߬ߕߊ߲߲ߠߊ ߟߎ߬ ߟߊ߫ ߟߊߕߊ߬ߡߌ߲߬ߠߌ߲ ߛߋ߲߬ߝߍ߬ ߂߀߁߇ ߟߊ߫ ߸ ߍߙ .
ߓߋ .
ߟߍߦߌߔߑߖ߭ߌߜ߭ ߣߌ߫ ߟߌߝ߭ߍߙߑߔߎߟ ߞߊ߬ ߓߍ߲߭ ߞߟߊ߬ߣߐ߬ߦߊ߫ ߞߊ߬ ߓߍ߲߬ ߕߏ߬ߟߊ߲߬ߕߊ߲ߠߊ ߢߌ߲߬ ߠߊ߫ ߣߊ߬ߟߌ ߞߏߡߊ ߞߊ߬ߙߌߝߐ߭ ߕߟߋ߬ ߁߭ / ߂߀߁߈ ߟߊ߫ .
ߘߐߕߊ߬ߡߌ߬ߠߌ߲ ߕߎ߬ߡߊ ߟߊ߫ ߸ ߊ߬ߟߎ߬ ߕߎ߲߬ ߞߊ߫ ߋߙߏ ߞߋ߲߬ߥߟߎ ߈߀ ߦߌ߬ߘߊ߬ ߞߏ߫ ߣߌ߫ ߟߋߦߌߔߑߖ߭ߌߜ߭ ߦߟߍ߬ߘߊ ߂߀߁߈ - ߂߀߁߉ ߞߟߏߞߕߏߦߊ ߘߐ߫ ߸ ߊ߬ ߣߌ߫ ߞߏ ߣߌ߫ ߛߘߍ߫ ߦߟߍ߬ߘߊ ߂߀߁߈ - ߂߀߁߉ ߋߙߐߔߎ߬ ߟߌߜ߭ߌ ߘߐ߫ ߸ ߊ߬ ߘߌ߫ ߞߍ߫ ߋߙߏ ߞߋ߲߬ߥߟߎ ߆߀ ߘߌ߫ .
ߛߊ߲߬ ߏ߬ ߟߊ߫ ߟߋߦߌߔߑߖ߭ߌߜ߭ ߝߏߘߊ߫ ߦߟߍ߬ߟߌ ߘߐ߫ ߞߴߊ߬ ߟߎ߬ ߕߏ߫ ߟߐ߬ߘߎ߮ ߅߲ ߘߐ߫ ، ߟߊ߬ߕߊ߬ߡߌ߬ߣߌ߲ ߣߊ߬ ߘߊ߫ ߞߍ߫ ߥߊ߬ߛߌߥߊ߬ߙߊ ߕߟߋ߬ ߂߇ / ߂߀߁߈ ߟߊ߫ ߋߙߏ ߞߋ߲߬ߥߟߎ ߆߀ ߟߊ߫ .
ߊ߬ ߞߴߊ߬ ߟߊ߫ ߕߎ߬ ߝߟߐߡߊ ߘߏ߲߬ ߦߋ߲߬ ߊ߬ ߞߎ߲߭ ߠߋ߬ ߟߊ߫ ߞߏ߲ߞߏߘߌ߬ߓߌ ߕߟߋ߬ ߅ / ߂߀߁߉ ߟߊ߫ ߊ߬ߟߎ߬ ߣߌ߫ ߛߎߕߊߡߑߕߐ߲ߣ ߟߊ߫ ߢߐ߲߯ߓߍ߲ ߘߐ߫ ߞߊ߬ߣߌ߲߬ ، ߏ߬ ߞߴߊ߬ߟߎ߬ ߟߊ߫ ߕߎ߭ ߞߍ߫ ߃- ߁ .
ߞߏ߲ߞߏߘߌ߬ߓߌ ߕߟߋ߬ ߂߆ ߟߊ߫ ߸ ߊ߬ ߞߊ߬ ߕߎ߬ ߟߊߞߊߟߌߡߊ߲ ߘߏ߲߬ ߡߍ߲ ߢߐ߲߰ ߡߊߘߏ߲߬ ߟߌߜ߭ߌ ߝߟߐߡߊ ߛߘߍ ߘߐ߫ ߘߐ߬ߝߐ ߞߎ߲߬ߕߊ߮ ߞߘߐ߫ ، ߏ߬ ߞߍ߫ ߘߴߊ߬ߟߎ߬ ߣߌ߫ ߤߎߘߍߙߑߛߝߌߦߍߟߑߕߐ߲ߥߎ ߣߊ߫ ߢߐ߲߯ߓߍ߲ ߠߋ߬ ߘߐ߬ ، ߊ߬ ߞߊ߬ ߕߎ߭ ߏ߬ ߘߏ߲߬ ߝߌ߬ߟߊ߲߬ ߁߅ ߟߋ߬ ߞߘߐ ، ߡߎߤߊ߲ߡߍߘ ߛߟߊ ߟߋ߬ ߞߊ߬ ߕߏ߬ߟߊ߲ ߘߴߊ߬ ߡߊ߬ .
ߏ߬ ߞߍ߫ ߝߟߐ߫ ߏ߬ ߟߊ߫ .
ߊ߬ ߞߊ߬ ߓߌ߲߬ߓߊߏ ߘߏ߫ ߛߐ߬ߘߐ߲߬ ߞߴߊ߬ ߘߏ߲߬ ߸ ߏ߬ ߞߊ߬ ߖߌ߬ߣߍ߬ ߟߊߛߎߘߊ߲ ߂ - ߁ .
ߞߊߟߌߦߊ߫ ߓߟߏߡߊ߬ ߸ ߊ߬ ߣߊ߬ ߘߊ߫ ߡߐ߬ߟߐ߲߬ߧߊ ߡߍ߲ ߛߋ߫ ߘߊ߫ ߞߊ߬ ߖߌ߬ߣߍ߬ ߕߏߟߏ߲ ߣߊߢߊ߬ .
ߞߕߌߦߊߓߟߏߡߊ߬ ߸ ߊ߬ ߛߎߥߊ߲ߘߌ߫ ߘߊ߫ ߓߊߕߐߡߐ߲ߣߍ߲ ߡߐ߰ ߂߃ ߘߐ߫ ߞߊ߬ ߕߊ߯ ߕߏߟߏ߲ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߂߀߁߅ ߕߘߍ߬ߒ߬ߘߐ߬ߦߊ .
ߛߊ߲ߞߊߢߐ߲߯ߦߊ ߏ߬ ߘߐ߫ ߸ ߖߌ߬ߣߍ߫ ߣߌ߫ ߜߋ߲ߞߐ߰ߖߌ߬ߘߊ ߣߌ߫ ߞߊߡߋߙߎ߲ߣ ߣߌ߫ ߡߊ߬ߟߌ ߟߋ߬ ߞߊ߬ ߢߐ߲߯ ߓߍ߲߬ .
ߊ߬ߟߎ߬ ߓߍ߯ ߞߢߊ ߘߊ߫ ߓߙߊߘߓߐ ߃ ߘߐ߫ ߊ߬ ߣߌ߫ ߕߎ߬ ﴿ ߁ - ߁﴾ ، ߖߌ߬ߣߍ߬ ߣߌ߫ ߡߊ߬ߟߌ ߓߍ߯ ߕߎ߲߬ ߞߢߊߡߊ߲߫ ߜߋ߲ .
ߞߏ߬ߣߌ߲߬ ߸ ߞߟߊ߬ߝߟߌ ߘߌߦߊ߫ ߘߊ߫ ߖߌ߬ߣߍ߬ ߟߋ߬ ߟߊ߫ ߞߊ߬ ߖߌ߬ߣߍ ߡߊ߲߬ߞߕߎ ߕߊ߲ߞߏ ߣߊ߯ߣߌ߲ߣߊ߲ ߘߐ߫ .
ߘߊ߬ߡߊ߲ߛߊ ߜ߭ߊ߯ߣߊ ߣߊ߬ ߘߴߊ߬ ߛߌ߰ ߖߌ߬ߣߍ߬ ߢߍ߫ ߜߊߡߊ߫ ߸، ߛߊ߲ߞߊߢߐ߯ߦߊ ߏ߬ ߘߐ߫ ߸ ߜ߭ߊ߯ߣߊ ߞߊ߬ ߖߌ߬ߣߍ߬ ߘߊߘߌ ﴿ ߃ - 0﴾ ߞߴߊ߬ ߞߍ߫ ߦߏ߫ ߖߌ߬ߣߍ߬ ߕߎ߲߬ ߕߍ߫ ߓߊߟߏ ߘߐ߫، ߕߎ߬ߡߊ ߡߍ߲ ߛߊ߲ߞߊߢߐ߲߯ߦߊ ߕߘߍ߬ ߌ ߘߐ߫ ߸ ߣߊߓߌ ߞߋߕߊ߬ ߡߊ߫ ߛߋ߫ ߗߏ߯ߦߊ ߛߌ߫ ߟߊ߫ ߞߊ߬ ߕߎ߭ ߘߏ߲߬ ߒ ߕߍ߫ ߣߊ߬ ߞߎߡߊ߫ ߕߏ߬ߟߊ߲߬ ߘߌߞߏ ߘߐ߫ ߡߐ߱ ߜߘߍ߫ ߡߴߏ߬ ߦߴߊ߬ ߘߏ߲߬ .
ߜߟߏ߬ߝߌ߲߬ߠߊ ߖߌߟߊߝߍ ߓߊ߲ ߞߐ ߝߍ߬ ߸ ߟߎ߳ߥߌߛ ߝߍߙߑߣߊ߲ߘߍߖ߭ ߕߏ߫ ߘߴߊ߬ ߞߟߌߟߊ ߡߎ߬ߕߎ߲߬ ߛߊ߫ ، ߏ߬ ߡߍ߲ ߞߍ߫ ߘߊ߫ ߖߌ߬ߣߍ߬ ߓߊߕߐߡߐ߲ߠߊ ߞߎߘߊ ߘߌ߫ .
ߣߍߣߍߓߊ ߕߟߋ߬ ߁߂ / ߂߀߁߅ ߟߋ߬ ߟߊ߫ ߸ ߊ߬ ߞߴߊ߬ ߟߊ߫ ߕߎ߬ ߝߟߐߡߊ ߘߏ߲߬ ߓߊߕߐߡߐ߲ ߘߐ߫ ߖߌ߬ߣߍ߬ ߣߌ߫ ߣߊߡߌߓߌ ߟߊ߫ ߢߐ߲߯ߓߍ߲ ߘߏ߫ ߛߋ߲߬ߝߍ߬ ، ߊ߬ ߝߌߟߊߣߊ߲ ߞߍ߫ ߘߊ߫ ߕߋ߬ߟߋ߫ ߛߊ߬ߓߊ ߞߐߝߍ߬ ߸ ߊ߬ߟߎ߬ ߣߌ߫ ߛߘߍ ߞߋߟߋ߲߫ ߏ߬ ߟߊ߫ ߢߐ߲߯ߓߍ߲ ߂߲ ߟߊߓߐߟߌ߫ ߘߐ߫ ߞߊ߬ ߕߊ߯ ߂߀߁߈ ߖߊ߯ߓߊ ߖߌߟߊߝߍ ߕߘߍ߬ߒ߬ߘߐ߬ߦߊ .
ߛߊ߲߭ ߂߀߅߁ ߞߎߡߘߊ߫ ߘߐ߫ ߸ ߊ߬ߟߋ߬ ߟߋ ߛߎߥߊ߲ߘߌ߫ ߘߊ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߥߣߊ ߟߎ߬ ߘߐ߫ ߞߴߊ߬ ߞߍ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߓߍ߯ ߘߐ߫ ߥߣߊ߬ ߘߌ߫ ߛߊ߲߭ ߏ߬ ߟߊ߫ .
ߊ߲߭ߛ ߂߀߂߂ ߓߌߣߊߥߎߟߋ߲ ߠߊ߬ ߸ ߊ߬ ߟߊߡߌ߲߬ߣߊ߬ߣߍ߲ ߕߏ߫ ߓߊߕߐߡߐ߲ߠߌ߲ߠߊ ߞߊ߬ߓߊ ߖߊߥߙߊ߫ ߓߟߏ߫ ߸ ߞߊ߬ ߕߊ߯ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߂߀߂߁ ߕߘߍ߬ߒ߬ߘߐ߬ߦߊ ، ߡߍ߲ ߛߌ߲߬ߝߏ߲߬ߧߊ߫ ߘߊ߫ ߞߊߡߋߙߎ߲ߣ ߓߟߏ߫ .
ߣߊߓߌ ߞߋߕߊ߬ ߡߊ߲߬ߞߕߎ߫ ߘߊ߫ ߞߊߡߊ߲ ߕߍߡߟߊ ߛߓߍ߬ߣߊ߲߬ߡߐ߮ ߟߎ߬ ߘߐ߫ ߓߘߍ߬ߦߊ߬ ߓߟߏߡߊ߬ ߞߊ߬ߣߌ߲߬ .
ߊ߬ ߘߌ߫ ߛߋ߫ ߕߏ߬ߟߊ߲߬ ߘߐ߫ ߝߘߊ߫ ߟߊ߫ ߞߏߢߌߡߊ ߞߍ߫ ߟߊ߫ ߦߏ߫ ߊ߬ ߘߌ߫ ߛߴߊ߬ ߘߏ߲߬ ߠߊ߫ ߘߏ߬ߣߌ߲߬ ߗߏ߮ ߟߊ߫ ߸ ߡߍ߲ ߝߣߊ߫ ߡߊߞߓߊߣߍ߲ ߞߏߛߓߍ߫ ، ߊ߬ ߢߟߊߦߋߟߌ ߘߌ߫ ߛߋ߫ ߟߊߟߊ߫ ߔߐߙߑߕߎߜ߭ߊߟ ﴿ ߔߕߏߞߌߞߊ﴾ ߟߎ߬ ߟߊ߫ ߕߍߡߟߊ ߖߊ߯ߓߊߞߊ߲ߞߋߡߊ ߟߋ߬ ߡߊ߬ ߸ ߣߊߟߌ߬ߡߎ߲߫ ߘߋߞߏ ߘߌ߫ .

ߊ߬ ߞߎ߲߬ߡߊߞߘߎ߬ߣߍ߲ ߠߋ߬ ߕߏ߫ ߘߊ߫ ߞߊ߬ ߞߍ߫ ߊߝߙߌߞߌ߬ ߓߍ߯ߦߊ ߟߊߘߍ߭ ߕߐ߲ߘߋ߲ ߘߴߊ߬ ߗߍ߬ ߗߍߙߑߣߐ߬ ߞߡߊ߬ߙߊ߫ ߘߊߝߍ߬߸ ߏ߬ ߡߍ߲ ߕߘߍ߬ ߦߋ߫ ߖߊ߯ߓߊ߫ ߞߟߍ߫ ߝߌߟߊߣߊ߲ ߞߟߍ߬ߘߋ߲߬ ߞߘߐ ߘߏ߫ ߘߌ߫ .
ߝߌ߬ߟߊ߬ߓߊ ߟߎ߬ ߛߌ߰ߣߍ߲߫ ߕߘߍ߬ ߦߋ߫ ߕߐ߲ߘߐ߲߫ ߠߋ߬߸ ߊ߬ ߕߘߍ߬ ߦߋ߫ ߦߋ߲߬ ߊ.ߓ.ߟ ߡߏ߬ߛߏ ߟߎ߬ ߟߊ߫ ߘߍ߭ ߟߊߢߣߊߡߦߊ߫ ߟߊ߫ ߦߋ߲߬ ߠߋ߫ .
ߦߋ߲߬ ߞߣߍߟߋ߲߫ ߞߎ߲ߕߌ߮ ( chef de canton ) ߊ߬ߟߌ߬ߡߊߡߌ߲߬ ߘߊ߬ߝ߭ߌߘ ߛߌ߬ߟߊ ߞߊ߬ ߊ.ߓ.ߟ ߟߊ߫ ߞߏ ߟߎ߬ ߟߊߜߏߦߊߢߍ߫߸ ߞߏ߲ߞߏߜߍ ߈ ߣߴߊ߬ ߉ ߟߎ߬ ߟߊ߫ ߁߉߅߅ ߟߊ߫߸ ߏ߬ ߞߊ߬ ߣߌߛߐ߲ߞߐ߫ ߡߞߊߣߌ߲ ߘߊߡߌ߬ߣߊ߬ .
ߏ߬ ߞߍ ߝߐߢߐ߲߯ߞߐ ߘߏ߫ ߥߟߌ߬ ߘߊ߫ ߛߏ ߛߌ߰ߓߊ߮ ߟߎ߬ ߓߟߏ߫ ߣߌߛߐ߲ߞߐ߫ ߡߞߊߣߌ߲ ߏ߬ ߕߎ߬ߡߊ ߟߊ߫߸ ߏ߬ ߞߍ ߛߌ߬ߟߊ ߞߵߊ߬ ߥߎ߬ߙߎ߲߬ߓߊ߫ ߞߡߊ߬ߙߊ ߟߊ߫ ߟߎ ߞߣߐ߫ .
ߒߓߊߟߌߦߊ߫ ߞߣߐߡߊ߫ ߓߊ߲߬ߘߊ߬ߣߍ߲ ߕߘߍ߬ ߦߋ߫ ߦߋ߲߬߸ ߛߌ߬ߟߊ ߞߵߊ߬ ߝߏ߫ ߞߊ߬ ߟߴߊ߬ ߞߊ߲߬ ߞߵߊ߬ ߕߍ߰ ߝߊ߲߭ ߠߊ߫ .
ߏ߬ ߞߍ ߒߓߊߟߌߦߊ߫ ߕߊ߬ ߘߊ߫ ߞߊ߬ ߥߴߊ߬ ߘߌ߫ ߘߊ߲ߘߊߛߏ ߟߊ߫ ߞߐߣߊߞߙߌ߫ .
ߞߏ߲ߞߏߜߍ ߁߁߸ ߘߋ߲ ߛߊ߬ ߘߊ߫ ( ߞߵߊ߬ ߛߊ߬ߣߍ߲ ߡߏߦߌ߫ ) .
ߒߓߊߟߌߦߊ߫ ߞߡߊ߬ߙߊ߫ ߝߣߊ߫ ߞߵߊ߬ ߘߋ߲ ߛߊ߯ߘߴߏ߬ ߞߍ ߞߎ߲߬ߢߐ߰ ߞߋߟߋ߲ ߡߊ߬ .
ߒ߬ߓߊ߬ ߖߊ߲߬ߖߏ߲ ߏ߬ ߣߊ߬ ߘߊ߫ ߞߍ߫ ߥߐ߬ߦߐ ߟߋ߬ ߘߌ߫ ߛߊ߫߸ ߊ߬ ߣߌ߫ ߞߊ߬ ߞߟߊߓߎ߫ ߘߏ߲߬ ߕߐ߲ߘߋ߲ ߠߎ߬ ߟߊ߫ ߡߍ߲ ߠߎ߬ ߦߋ߫ ߘߍ߲ߖߘߍߟߦߊ߫ ߢߌߣߌ߲ ߘߊߞߘߐ߫ .
ߡߐ߱ ߥߊ߯ ߦߙߌߞߊ ߟߎ߬ ߕߘߍ߬ ߘߴߊ߬ ߓߊߘߍ ߘߐ߫ .
ߛߎ߬ߓߏ߲߬ߘߊ߬ߟߊ߫ ߓߋߟߋ߲ߠߊ ߞߊ߬ߙߊ߲߫ ߘߊ߫ ߊߤߊߡߍߘ ߛߋߞߎ߬ ߕߎ߬ߙߋ ߟߋ߬ ߓߟߏ߫ .
ߘߐ߲߬ߞߟߌ ߟߎ߬ ߛߓߍ߫ ߘߊ߫ ߒߓߊߟߌߦߊ߫ ߞߡߊ߬ߙߊ߫ ߞߊ߲߬ .
ߊ߬ ߦߋ߫ ߘߍ߲ߖߘߍߟߦߊ ߡߐ߱ ߜߟߌߦߊߣߍ߲ ߘߏ߫ ߟߋ߬ ߘߌ߫ ߖߌ߬ߣߍ߫߸ ߊ߬ ߖߍ߬ߘߍߝߊ߲߭ ߢߊ߰ߢߊ߮ ߕߘߍ߬ ߦߋ߫ ߞߍ߫ ߟߊ߫ .
ߞߐߣߊߞߙߌ߫ ߟߐ߯ߝߍ ߘߌ߲߬ߞߌ߬ߙߊ߬ ߓߊߖߎߡߊ ߘߏ߫ ߕߐ߯ߟߊߣߍ߲߫ ߦߴߊ߬ߟߋ ߟߋ߬ ߟߊ߫ .

ߊߡߌߣߊߕߊ߬ ߕߎ߬ߙߋ ߡߏߦߌ߫ ߘߊ߫ ߞߏߟߌ߲ߞߏߟߌ߲ ߁߂ ߟߋ߬ ߟߊ߫ ߁߉߅߂ ߟߊ߫ ߞߐߣߊߞߙߌ߫߸ ߞߊ߬ ߛߊ߬ ߓߌ߲ߠߊߥߎߟߋ߲ ߁߂ ߡߊ߬ ߂߀߂߂ ߟߊ߫ ߙߓߊ߫ ( ߡߊ߬ߙߐߞߎ߬ ) ߸ ߊ߬ ߕߘߍ߬ ߦߋ߫ ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ ߟߋ߬ ߘߌ߫ .
ߊ߬ ߝߘߎ߫ ߘߊ߫ ߕߏ߬ߟߊ߲߬ߕߊ߲߬ߠߊ߫ ߞߘߐ߫ ߡߊ߬ߞߛߌߡ ߞߡߊ߬ߙߊ߫ ߟߋ߬ ߓߟߏ߫ ߁߉߇߄ ߠߊ߫ .
ߊ߬ ߝߊ߬ ߟߊ߫ ߛߊ߬ߦߊ ߞߐ ߘߐ߫߸ ߊ߬ ߞߵߊ߬ ߘߐߞߕߌ߫ ߞߊ߬ ߥߴߊ߬ ߡߊߞߍ߫ ߡߊ߬ߙߐߞߎ߬߸ ߏ߬ ߞߍ߫ ߘߊ߫ ߁߉߈߄ ߞߊ߬ߝߏ߫ ߖߊߛߏ߲ ߞߐ ߟߋ߬ ߘߐ߫߸ ߓߊߏ߬ ߊ߬ ߕߘߍ߬ ߦߋ߫ ߓߌ߬ߟߊ߬ߢߐ߲߰ߡߊ ߞߋ߬ߥߎ߬ߣߍ߲߬ߞߋߥߎ ߟߋ߬ ߘߌ߫ .
ߊ߬ ߞߵߊ߬ ߞߐߛߊ߬ߦߌ߫ ߖߌ߬ߣߍ߫ ߛߋ߲߬ߧߊ ߘߏ߫ ߘߐ߫߸ ߞߏ߬ߣߵߏ߬ ߞߍ߫ ߘߊ߫ ߟߐ߬ߟߌ߬ ߞߊ߲ ߠߋ߬ ߡߊ߬ .
ߏ߬ ߟߋ ߞߐ߫ ߛߊ߫߸ ߂߀߁߈ ߘߎ߰ߕߌ߰ ߛߎߥߊ߲ߘߌ ߢߊߞߘߐ ߘߐ߫߸ ߊ߬ ߘߏ߲߬ ߘߊ߫ ߓߘߍ߬ߓߘߍ߬ߟߌ ߘߐ߫ ߞߙߎߞߊ߫ ߘߍ߲ߖߘߍߟߊ ߘߌ߫ ߞߊ߬ߟߎߡ ߦߌ߬ߜ߭ߌ ߕߐ߮ ߘߌ߫ .
ߊ߬ ߞߵߊ߬ ߞߐߛߊ߬ߦߌ߫ ߖߌ߬ߣߍ߫ ߟߐ߬ߟߌ߬ ߥߊߟߌߘߊ ߘߏ߫ ߘߌ߫߸ ߊ߬ ߣߊ߬ ߘߊ߫ ߞߊ߬ߟߎߡ ߦߌ߬ߜ߭ߌ ( ߞߊ߬ߟߎߡ ߖߌ߱ ) ߟߊߘߊ߲߫ ߞߐ ߟߊ߫ ߞߙߎߞߊ߫ ߘߍ߲ߖߘߍߟߊ ߘߌ߫ .
ߊ߬ ߟߊ߫ ߟߊ߬ߥߛߊ߬ ߛߐߘߐ߲ ߞߐ ߘߐ߫ ߞߊ߬ߟߎߡ ߞߎ߲߬ߠߊ߫߸ ߓߊߏ߬ ߊ߬ ߞߍ߫ ߘߊ߫ ߡߊ߬ߡߌ߬ߘߊ߬ߟߌ߬ߟߊ ߘߴߏ߬ ߞߋߟߋ߲߫ ߠߋ߬ ߘߐ߫߸ ߊ߬ ߞߵߊ߬ ߡߊߟߐ߲߫ ߞߴߊ߬ ߦߋ߫ ߖ.ߓ.ߞ ߟߋ߬ ߘߐ߫ ߤߊ߲߯ ߓߌ߬ .
ߊ߬ ߞߍ߫ ߘߊ߫ ߡߊ߬ߡߌ߬ߘߊ߬ߟߌ߬ߟߊ߫߫ ߘߍ߲ߖߘߍߟߊ ߟߋ߬ ߞߊ߬ߟߎߡ ߦߌ߬ߜ߭ߌ ߛߟߊ߫ ߟߊ߫ ߞߊ߬ߝߏ߬ߙߋ߲߬ ߛߎߥߊ߲ߘߟߌ ߛߋ߲߬ߝߍ߫ ߞߏ߲ߞߏߜߍ ߄ , ߂߀߁߈ ߠߊ߫߸ ߊ߬ ߞߊ߬ ߞߊ߲߫ ߂߉ ߟߋ߬ ߛߐ߬ߘߐ߲߫ ߞߊ߬ߟߎߡ ߟߊ߬ߟߌ߰ߟߌ߬ߟߊ ߂߉ ߟߎ߫ ߘߐ߫ .
ߞߐߣߊߞߙߌ߫ ߞߎ߲߬ߠߊ߬ߛߌ߰ߟߊ߫ ߡߊߕߎߙߍ߲߫ ߓߊ߲߬ߜ߭ߎߙߊ߫ ߞߊ߬ ߛߏ ߟߛߊߣߌ߲ߧߊ ߢߍߥߟߊ߫ ߘߐߥߛߊ߬ߣߍ߲ ߠߋ߬ ߟߊߥߟߌ߬ .
ߛߟߌ߫ ߡߛߏ ߕߊ߫ ߝߐߟߌ߫ ߘߐ߫߸ ߞߏ߬ ߡߌ߬ߙߌ߲߬ߘߌ ߛߋ߲߭ ߕߍ߬ߘߍ ߛߊߣߌ߲ߧߊ ߏ߬ ߘߐ߫߸ ߞߴߏ߬ ߦߋ߫ ߢߊ߲߬ߞߐ߬ߓߊߟߌ ߟߋ߬ ߘߌ߫߸ ߞߴߊ߬ߟߎ߫ ߦߋ߫ ߢߊ߬ߡߊ ߘߟߊߘߍ߰ ߘߊߞߎ߲߫ ߞߋߟߋ߲߫ ߘߐ߫ ߛߊ߫ ߖߊ߬ߕߋ߬ߘߐ߬ߛߌ߮ ߘߌ߫ ߛߎߘߊ߲߫ .
ߊߡߌߣߊߕߊ߬ ߟߊ߫ ߟߊ߬ߥߛߊ߬ ߛߐߘߐ߲ ߏ߬ ߖߊ߬ߕߋ߬ ߘߊ߫ ߖ.ߡ.ߟ ߟߊ߫ ߗߌߙߏ߲ߠߌ߲ ߠߋ߬ ߘߌ߫ ߏ߬ ߟߎ߬ ߡߍ߲ ߠߎ߬ ߕߘߍ߬ ߦߋ߫ ߝߊ߲߬ߞߊ ߟߊ߫ ߥߊ߯ߕߌ ߏ߬ ߟߊ߫߸ ߞߊ߬ ߓߍ߲߬ ߞߊ߬ߟߎߡ ߛߌ߰ߝߊߘߌ ߡߊ߬߸ ߓߊߏ߬ ߞߊ߲ߓߍ߲ ߞߊ߲ߕߌ߯ߘߊ ߣߌ߫ ߞߊ߬ߝߏ ߞߎ߲߬ߠߊ߬ߛߌ߰ ߘߊߞߎ߲ ߓߍ߯ ߦߴߊ߬ߟߋ ߟߋ߬ ߞߣߐ߫ .
ߊߡߌߣߊߕߊ߬ ߕߎ߬ߙߋ߫ ߦߋ߫ ߞߕߌߦߟߊ ( juriste de formation ) ߟߋ߬ ߘߌ߫߸ ߊ߬ ߞߵߊ߬ ߥߊߙߊ߲ߞߊ߫ ߘߋߣߍ߲ ߠߎ߬ ߤߊߞߍ ߡߊߞߊߘߊ߲ ߘߐ߫ .
ߊ߬ ߓߊ߯ߙߊ߫ ߘߊ߫ ߘߋߣߍ߲ ߠߎ߬ ߦߋ߫߸ ߊ߬ ߣߌ߫ ߞߊ߬ ߡߊ߬ߝߊ߲߬ߞߐ߫ ( tribunal démoniaque ) ߟߊߛߌ߲߫ .
ߊ߬ ߕߘߍ߬ ߦߋ߫ ߡߍ߲ ߠߊ߫ ߊߡߌߣߊߕߊ߬ ߕߎ߬ߙߋ߫ ߟߊ߫ ߞߍ߬ߣߍ߲ ߞߏ߫ « ߞߊ߲ߕߌ߯ ߊߤߊߡߍߘ ߛߋߞߎ߬ ߕߎ߬ߙߋ ߕߘߍ߬ ߦߋ߫ ߦߋ߫ ߖߌ߬ߣߍ߫ ߝߏߣߌ߲ߞߋ ߓߍ߯ ߝߊ߬ ߟߋ߬ ߘߌ߫ » .
« ߛߋߞߎ߬ ߕߎ߬ߙߋ ߕߘߍ߬ ߦߋ߫ ߖߌ߬ߣߍ߬ ߝߏߣߌ߲ߞߋ ߟߎ߬ ߓߍ߯ ߝߊ߬ ߟߋ߬ ߘߌ߫ ߞߐߘߍ߫ » .

ߡߏ߬ߤߊߡߍߘ ߓߋߊߝ߭ߏߜ߭ߌ ߡߏߦߌ߫ ߘߊ߫ ߘߓߊ߬ߓߌߟߊ ߕߟߋ߬ ߁߅ ߟߊ߫ ߁߉߅߃ ߟߊ߫ ߛߐ߬ߘߐ߲߬ ߦߙߐ ߔߐߙߍߘߊߞߊ߬ ߡߊߡߎ߲߫ ߡߊ߬ߙߊ ߘߐ߫ ߖߌ߬ߣߍ߬ ߞߊ߲ߓߍ߲ ߘߐ߫ .
ߊ߬ ߝߊ߬ ߕߐ߯ ߞߏ߫ ߞߏߡߊ߫ ߓߌߦߊߝ߭ߏߜ߭ߌ߫߸ ߊ߬ ߣߊ߬ ߕߐ߯ ߞߏ߫ ߤߊߖߊ߬ ߟߊߦߌߟߊ߫ ߊ߬ ߞߊ߬ ߗߋߘߊ ߏ߬ ߟߊߛߐ߬ߘߐ߲߬ ߞߊ߬ߦߌ߯ ߞߏ߲ߓߌߕߌ߱ ߕߟߋ߬ ߆ ߟߊ߫ ߂߀߂߁ ߊ߬ ߣߊ߬ߣߍ߲߫ ߌߓߙߊߤߌߡߊ߫ ߞߊ߬ߛߏߙߌ߫ ߝߏߝߣߊ߫ ߟߋ߬ ߣߐ߭ ߘߐ߫ .
ߊ߬ ߦߋ߫ ߝߘߊ߬ߝߌ߲߬ߠߊ ߛߋߞߏߦߊ ߟߎ߬ ߡߊߞߊ߬ߝߏ ߖߋ߬ߕߌ߰ߘߊ ߝߘߏ߬ߓߊ߬ ߗߋߕߌ߮ ߟߋ߬ ߘߌ߫ .
ߓߟߏߡߊߞߊߓߊ߯ߙߊ ߕߍߓߊ߮ ߣߊߡߎ߲ ߖߘߍ߬ߞߟߏ߬ߓߊ߮ ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߞߍ߫ ߘߊ߫ ߖߌ߬ߣߍ߫ ߞߊ߲ߓߍ߲ ߞߏߕߌ߯ ߝߟߐ ߘߌ߫ ߞߏ߲ߓߌߕߌ߱ ߕߟߋ߬ ߆ ߟߋ߬ ߡߊ߬ ߂߀߂߁ .
ߊ߬ ߡߏߦߌ߫ ߘߊ߫ ߔߏߙߋߘߞߊ߫ ߟߋ߫ ߊ߬ ߝߊ߬ ߕߐ߮ ߞߏ߫ ߞߏߡߊ߫ ߓߌߦߊߝ߭ߏߜ߭ߌ߫ ߊ߬ ߦߋ߫ ߕߍߓߊ߮ ߞߘߐ߫ ߟߋ߬ ߘߌ߫߸ ߊ߬ ߣߊ߬ ߝߣߊ ߕߐ߯ ߞߏ߫ ߤߊߖߊ߬ ߟߊߦߌߟߊ߫ ( ߊ ߘ ) ߏ߬ ߦߋ߫ ߕߋߟߌ߫ ߖߊߟߏ߫ ( ߊ ߘ ) ߝߊ߬ ߘߋ߲ߡߛߏ ߝߟߐ ߟߋ߬ ߘߌ߫ ߞߘߐ߬ߡߛߏ߬ߓߊ ߞߊ߬ߣߌ߲ .
ߡߏ߬ߤߊߡߍߘ ߞߊ߬ ߘߋߣߍ߲߫ ߓߘߎߓߘߎ ߞߊߙߊ߲ߕߊ ߞߍ߫ ߞߐ߬ߦߊ ߟߋ߬ ߏ߬ ߞߐ߫ ߞߊ߬ ߕߊ߯ ߝߌߟߊߣߊ߲ ߠߊ߫ ߥ ߞ ߕ ( ߥߎ߬ߦߊ߲߬ߞߌ߬ߟߌ ߞߊ߬ߙߊ߲ ߕߊ߲ߓߊ߲ ) ߏ߬ ߟߋ߬ ߦߋ߫ ߞߟߌ ߟߊ߫ ߓߌ߬ ߞߏ߫ ߛߌ߬ߕߋ߫ ߘߐ߲ߞߊ߫ ،ߖߊ߬ߣߌ߬ ߊ߬ ߦߋ߫ ߟߊߛߌ߲ ߜ߭ߊ߬ߡߊߟ ߊߓߑߘߍߟ ߣߊߛߍߙ ߛߋ߲ߞߏߟߦߊߥߙߍ ߘߋ߬ߙߌ߬ߘߊ ߟߊ߫ ߁߉߇߂ ߟߊ߫ .
ߡߏ߬ߤߊߡߍߘ ߞߊ߬ ߙߎ߳ߛߌߟߊ ߞߊ߬ߙߊ߲ ߓߊ߲߬ߘߊ߲߬ߡߌߘߊ ߕߣߐ߬ߓߐ߫ ߸ߊ߬ ߣߌ߫ ߕߙߏ߬ߞߏߦߊ ߟߐ߬ߟߌ ߖߊ߯ߓߘߊ ߘߊߡߊ߲ ߞߟߍ߬ߟߊ߲ ߖߐ߲ߓߐ߲ ߠߋ߬ ߓߐ߫ ߘߊ߫ ߦߋ߲߬ .
ߊ߬ ߞߊ߬ ߘߏߝߊ߮ ߞߎ߲߬ߘߐ߬ߛߎߘߎ߲ ߘߐ߫ ߞߍ߫ ߓߏ߬ߞߋ߫ ߝߎߥߊ߲ߢߍ ߞߏߟߊߘߍߘߊ ߟߊ߫ ( CBG ) ߓ ߝ ߞ ߞߊߡߑߛߊߙ ߕߊ߲ߓߊ߲ ߸ߊ߬ ߞߍ߫ ߘߊ߫ ߟߊ߬ߘߊ߲ߕߌ ߘߍ߲߬ߦߊ ߟߊ߬ߓߏ߬ߙߌ߬ߟߊ ߘߌ߫ ߞߐߣߊߞߙߌ߫ ߡߊߜߍ߲߫ ߘߐ߫ ، ߊ߬ ߟߊ߫ ߞߎ߲߬ߕߊ߮ ߡߊ߲߬ߕߏ߲߬ߕߍ߬ߟߊ߬ߞߊ ߘߊߡߌ߬ߣߊ߬ ߘߊ߫ ߞߊ߬ߦߌ߯ ߁߉߈߂ ߣߌ߫ ߁߉߈߆ ߕߍߟߊ ߟߋ߬ ߘߐ߫ ߖߋ߬ߟߌ߬ߓߊ߬ߟߊ߫ ߌߓߊߘߊ߲߫ ߛߏ ߞߣߐ߫ ،ߊ߬ ߛߎߘߊ߲ ߘߊ߫ ߡߊ߲߬ߕߏ߲߬ ߠߊߘߍ߬ߣߍ߲ ߠߊ߫ ߠߎ߬ ߟߊ߫ ߛߊߥߎߙߦߊ ߞߋ߬ߥߎ߬ߣߍ߲߬ߞߋ߬ߥߎ߬ߦߊ ߞߘߐߓߐߟߌ ߘߐ߫ ߡߍ߲ ߞߍ߫ ߊ߬ ߣߌ߫ ߞߋ߬ߥߎ߬ߣߍ߲߬ߞߋ߬ߥߎ߬ߦߊ ߁߉߉߂، ߊ߬ ߟߊ߫ ߕߊ߮ ߘߊ߫ ( FAO ) ߖߋ߬ߕߌ߰ߘߊ ߟߊ߫ ߙߐߡߎ߲߬ ،ߊ߬ ߞߍ߫ ߘߊ߫ ߘߍ߬ߞߏ ߖߋ߬ߕߌ߰ߘߊ ߢߍߥߟߊߦߊߟߊ ߘߌ߫ .
ߡߊ߲߬ߕߏ߲߬ ߠߊߘߍ߬ߣߍ߲ ߛߓߍߘߊ ߣߊ߬ ߘߊ߫ ߘߊ ߞߐ߲ߞߐ߲߫ ߊ߬ ߡߊ߬ .
߁߉߉߄ ߊ߬ ߞߍ߫ ߘߊ߫ ( ONU ) ߛߓߍߘߊ ߥߊߟߌߘߊ ߞߏ߲߬ߘߏ߬ߕߌ߮ ߛߙߍߞߍ ߘߌ߫ ߸ ߥߊߟߌߘߊ ߟߎ߬ ߘߍ߬ߡߍ߲ ߗߋߦߊߟߌ ߞߊ߲ߡߊ߬ .
ߏ߬ ߞߍ߫ ߘߊ߫ ߥߊߟߌ ߞߐ߲߬ߜߍ߲ ߠߋ߬ ߘߌ߫ ߓߊߏ߬ ߊ߬ ߕߍ߬ߘߍ ߘߐ߰ߘߏ߲߬ߣߍ߲ ߦߋ߫ ߘߟߊ߫ ߞߋ߲߬ߥߟߎ ߦߙߌߞߊ ߟߋ߬ ߜߋ߬ߟߎ߲ ߠߊ߫ ߥߙߎߞߌ ߥߊߟߌߘߊ ߟߎ߬ ߣߊ߲߬ߝߟߏ߬ߦߊ߬ߟߌ ߘߊ߲ߞߎ߲ ߘߐ߫ .
ߏ߬ ߓߊ߯ߙߊ ߞߊ߬ ߓߌߦߊߝ߭ߏߜ߭ߌ߫ ߘߍ߬ߡߍ߲߬ ߕߊ߰ߙߋߕߊ߰ߙߋ ߊ߬ ߣߊ߬ ߘߊ߫ ߞߍ߫ ߖߋ߬ߕߌ߰ߘߊ ߕߌ߲߬ߞߎߘߎ߲ ߗߋߕߌ߮ ߘߌ߫ ߊߓߌߖߊ߲߫ .
ߦߋ߲߬ ߠߋ߬ ߊ߬ ߞߊ߬ ߥߊߟߌߘߊ ߟߎ߬ ߘߏ߲߬ߖߟߎ߬ߡߊ߬ ߕߌ߲߬ߞߎߘߎ߲ ߘߎ߯ߟߊ ߞߣߐ߫ ،ߞߊ߬ ߦߟߌߟߊߕߍ߮ ߞߴߊ߬ߟߎ߬ ߦߋ߫ ߛߋ߫ ߟߴߊ߬ ߛߌߢߊ ߣߴߊ߬ ߛߋ ߕߎߡߊ ߟߊ߫ .
ߊ߬ ߟߊ߫ ߝߛߎߞߎ ߕߘߍ߬ ߖߊ߬ߘߋ߬ߘߐߛߌ߰ ߞߊ߬ ߛߋ߫ ߤߊ߲߯ ߘߟߊ߫ ߞߋ߲߬ߥߟߎ ߗߡߍ߬ ߦߙߌߞߊ ߛߌߦߊߡߊ߲߫ ߠߋ߬ ߘߌ߫ .
߂߀߀߁ ߛߍ߬ߣߍ ߡߊ߲߬ߕߏ߲߬ߕߍ߬ߟߊ߬ߞߊ ߖߐ߬ߣߍ߲߬ߦߊ߬ߟߌ ( FIDA ) ߞߴߊ߬ ߕߊ߬ ߞߵߊ߬ ߞߍ߫ ߕߟߋ߬ߓߋ߬ ߊߝߙߌߞߌ߬ ߦߙߍߞߍߟߌ ߗߋߕߌ߮ ߘߌ߫ ߊ߬ ߣߌ߫ ߛߐ߬ߘߐ߲߬ߘߊ ߘߍ߬ߢߐ߲߰ߦߊ ߗߋߕߌ߮ ߘߌ߫ ߕߎ߬ߡߊ߬ߣߍ߲ ߞߋߟߋ߲߫ ߏ߬ ߟߊ߫ .
ߊ߬ ߞߍ߫ ߘߊ߫ ( FIDA ) ߞߊ߲ߕߌ߮ ߟߊߟߌߓߊ߮ ߘߌ߫ ߂߀߁߄، ߖߌ߬ߣߍߞߊ ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߛߎߥߊ߲ߘߌ߫ ߘߊ߫ ߞߵߊ߬ ߦߋ߫ ߝߘߊ߬ߝߌ߲߬ߠߊ߫ ߜߙߋ ߛߌ߲߬ߝߏ߲߬ߘߊ ߖߘߍ߬ߛߊ߬ߙߌ߬ߦߊ߬ߦߊߕߌ߮ ߟߊߛߌ߲ ߡߍ߲߫ ߦߋ߫ ߞߟߌ߫ ߟߊ߫ ߞߏ߫ ߝߘߊ߬ߝߌ߲߬ߟߊ߲߬ߘߌ߫ ߟߎ߬ ߣߌ߫ ߢߐ߲߯ ߕߍ߫ ߞߏ ߟߎ߬ ߖߐ߬ߘߐ ߝߙߋߞߋߓߐ߫ .
ߞߊ߬ߦߌ߯ ߓߌ߲ߠߊߥߎߟߋ߲ ߕߟߋ߬ ߁߅ ،ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߡߊߞߍߣߍ߲߫ ߖ߭ߏߥߊߣߍߛߑߓߏߙ ߟߋ߬ ߊߝߙߌߞߌ߬ ߞߐ߬ߘߎ߮ ߞߎߓߋߛߏ ، ߊ߬ ߦߋ߫ ߝߘߊ߬ߝߌ߲߬ߠߊ߫ ߛߋߞߏ ߝߊ߲߬ߞߊߘߏ߲ ߝߘߏ߬ߓߊ߬ ߗߋߕߌ߯ߦߊ ߟߋ߬ ߟߊ߫ ߦߋ߲߬ .
ߕߎߟߊߝߌ߲ ߠߊ߫ ߂߀߁߈، ߊ߬ ߡߊߞߟߌ ߘߊ߫ ߘߊߝ߭ߏ߫ ( Davos ) ߓߙߊߞߣߍ ߘߐ߫ ߦߏ߫ ߘߍ߬ߢߐ߲߮ ،ߊ߬ߟߎ߬ ߟߊ߫ ߛߊ߲߭ ߘߊߘߐߖߊߥߏ ߘߐ߫ .
ߏ߬ ߡߐ߱ ߟߎ߬ ߘߐ߫ ،ߡߐ߰ ߞߋߟߋ߲߫ ߔߋ߫ ߟߋ߬ ߕߎ߲߬ ߞߊ߬ ߕߐ߰ߕߐ߰ߟߌ߬ߟߊ ߟߎ߬ ߣߌ߫ ߣߊ߲߬ߕߊ߲ ߘߍ ߓߍ߯ ߖߌ߰ ߝߊ ߏ߬ ߟߋ߬ ߕߘߍ߬ ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߘߌ߫ ߞߏ߬ߣߌ߲߬ ߞߊ߲ߕߌ߮ ߟߊ߰ߛߣߊ߫ ߞߐ߲ߕߍ߫ ߞߊ߬ ߟߊ߲߭ߛߌ߬ߣߍ߬ ߞߎߦߊߕߍ߫ ߟߋ߬ ߛߎߥߊ߲ߘߌ߫ .

ߋߟߌ ߞߡߊߣߏ ߥߟߏ߫ ߘߊ߫ ﴿ ߖߋ߬ߟߌ߬ߞߡߊߣߏ ߟߋ߬ ߁߉߈߄ ߟߊ߫ ߜߞߋߘߎ߯ ߖߌ߬ߣߍ߬ ߕߎߞߘߐߟߊ ߘߐ߫﴾ ߸ ߊ߬ ߦߋ߫ ߖߌ߬ߣߍ߬ߞߊ ߛߏ߯ߙߏߟߌ ߞߍߓߊ߮ ߣߌ߫ ߘߊߘߐߓߍ߲ߠߊ ߣߌ߫ ߘߐ߲߬ߞߟߌ߬ߟߊ߬ߟߊ ߟߋ߬ ߘߌ߫ .
߁߉߉߀ - ߁߉߉߂ ߟߊ߫߸ ߋߟߌ ߞߡߊߣߏ ߣߴߊ ߘߍ߬ߢߐ߲߮ ߠߎ߬ ߞߊ߬ ߞߙߎ ߘߏ߫ ߛߌ߲ߘߌ߫ ߡߍ߲ ߕߘߍ߬ ߞߟߌߟߊ ߞߏ߫ ߜ .
ߔ .
ߛ .
﴿ ߜߟߏ߬ߝߌ߲߬ ߔߊߞߌ ߛߎ߲ߞߎ߲ߡߊ﴾، ߞߙߎ ߢߌ߲߬ ߞߊ߬ ߘߊߞߎ߲ ߛߌߦߊߡߊ߲߫ ߠߋ߬ ߕߘߍ߬ߒ߬ߘߐ߬ߦߊ .
ߝߏߣߌ߲ߞߋ ߖߋߟߌߡߊ߲߮ ߞߡߊߣߏ ߸ ߡߍ߲ ߞߊ߲߬ߕߐ߮ ߦߋ߫ ߋߟߌ ߘߌ߫ ، ߊ߬ ߟߊ߫ ߢߊߓߐߒߝߍ ߞߏߛߐ߲߬ ߞߴߊ߬ ߦߴߊ߬ ߝߍ߬ ߞߊ߬ ߓߏ߲߬ߓߊ߫ ߞߍ߫ ߡߌ߬ߙߌ߲߬ߘߌ ߢߍ߫ ߊ߬ ߖߍ߬ߘߍ ߟߊ߫ ߞߎ߬ߛߊ߲߬ߧߊ߬ ߘߐ߫ ߸ ߊ߬ ߞߴߊ߬ ߡߙߌߘߐ ߕߊ߬ ߞߊ߬ ߦߴߊ߬ ߝߍ߬ ߕߊ߯ ߞߊ߬ ߓߐ߫ ߞߊ߬ߝߏ߬ ߞߣߐ߫ .
ߊ߬ ߕߊ߯ ߘߊ߫ ߜߋ߲ߞߐ߰ߖߌ߬ߘߊ ߟߊ߫ ߁߉߉߈ ߸ ߊ߬ ߞߍߕߐ߫ ߊ߬ ߟߊ߫ ߟߍ߰ߟߍ߰ߟߌ ߘߐ߲ߞߟߌ ߟߎ߬ ߓߐ߫ߟߊ ߢߐ߲߯ ߡߊ߫ ߦߋ߲ ߡߍ߲ ߘߐ߫ ߞߴߊ߬ ߖߍ߬ߘߍ ߓߌ߬ߟߊ߬ ߖߏ߯ߛߏߖߊ߯ߛߊ߫ ߟߎ߬ ߟߊ߫ ߞߊߡߊ߲ ߘߐ߫ ، ߏ߬ ߡߍ߲ ߓߐߣߍ߲߫ ߊ߬ ߟߊ߫ ߖߋ߬ߓߌ߬ߦߊ߬ߟߌ ߞߍߞߎߛߊ߲ߧߊ ߟߊ߫ ߘߐ߲߬ߞߟߌ߬ߟߊ ߡߊ߬ߘߎ߮ ߘߐ߫ .
ߝߟߐߡߊ ߏ߬ ߞߐߝߍ߬ ߖߌ߬ߣߍ߬ ߢߍ߫ ߸ ߊ߬ ߞߴߊ߬ ߟߊ߫ ߡߙߌߘߐ ߕߊ߬ߞߏ ߝߌߟߊߣߊ߲ ߞߍ߫ ߞߴߊ߬ ߓߐߕߐ߫ ߞߊ߬ߝߏ߬ ߞߣߐ߫ ߸ ߊ߬ ߟߊ߫ ߛߎߥߊ߲ߘߌߟߌ ߓߍ߲߬ ߘߊ߫ ߛߣߍ߬ߜ߭ߊߟߌ߫ ߟߋ߬ ߡߴߏ߬ ߘߐ߫ ߸ ߊ߬ ߦߴߊ߬ ߝߍ߬ ߞߴߊ߬ ߟߊ߫ ߜߊߝߋ ߝߟߐߡߊ߲ ߓߐ߫ ߦߋ߲߬ ߡߍ߲ ߘߐ߫ ߸ ߡߍ߲ ߕߐ߯ ߞߏ߫ ﴿ lent et sûr﴾ .
ߊ߬ ߟߊ߫ ߜߊߝߋ ߝߟߐߡߊ߲ ߟߊߓߐ߫ ߞߐߝߍ߬ ߸ ߋߟߌ ߞߡߊߣߏ ߘߍ߲߬ߞߣߍ߬ߦߊ߬ ߘߊ߫ ߞߴߊ߬ ߘߌ߫ ߛߴߊ߬ ߟߊ߫ ߞߟߍ߬ ߟߎ߬ ߞߍ߫ ߟߊ߫ ߘߍ߲߬ߞߣߍ߬ߦߊ߬ ߓߟߏߡߊ߬ .
ߊ߬ ߞߴߊ߬ ߟߊ߫ ߜߊߝߋ ߝߌߟߊߣߊ߲ ߟߊߞߎ߲߬ߘߎ߬ ߂߀߀߅ ߟߊ߫ ߸ ߏ߬ ߕߘߍ߬ߒ߬ߘߐ߬ߓߊ߮ ߟߎ߬ ߘߏ߫ ߟߋ߬ ߦߋ߫ ߖߏ߯ߛߏ߬ߖߊ߯ߛߊ߫ߟߊ ߜߟߏ߬ߝߌ߲߬ߟߊ߲ߘߌ ߕߌߞߍ߲߫ ߖߊ ߝߊ߬ߞߏ߬ߟߌ߬ ߘߌ߫ ߸ ߊ߬ ߣߌ߫ ߖߌ߬ߣߍ߬ ߓߐߞߊ߬ߕߘߍ ߘߐ߲߬ߞߟߌ߬ߟߊ ߟߎ߬ ߟߊ߫ ߞߙߎ ߡߍ߲ ߕߐ߯ ߞߏ߫ ﴿espoirs de coronthie﴾ .
ߋߟߌ ߞߡߊߣߏ ߦߋ߫ ߘߊ߫ ߖߌ߬ߣߍ߬ ߓߟߏ߫ ߡߎ߬ߕߎ߲߬ ߛߊ߫ ߸ ߊ߬ ߣߌ߫ ߜߟߏ߬ߝߌ߲߬ߠߊ ߜߙߋ ߓߍ߯ ߓߟߏ߫ ، ߊ߬ ߞߊ߬ ߜߙߊ߬ ߟߎ߬ ߣߌ߫ ߖߊ߲߬ߖߏ߲ ߛߌߦߊߡߊ߲߫ ߠߋ߬ ߞߍ߫ ߖߌ߬ߣߍ߬ ߞߣߐ߫ ߸ ߊ߬ ߣߴߊ߬ ߕߌ߲߬ߞߎߘߎ߲ ߠߎ߬ ߘߐ߫ .
ߞߊ߲ߛߘߌ ߖߏ߯ߦߊߟߌ ߸ ߊ߬ ߞߴߊ߬ ߖߍ߬ߘߍ ߓߌ߬ߟߊ߬ ߖߌ߬ߣߍ߬ ߣߌ߫ ߜߟߏ߬ߝߌ߲߬ߠߊ ߡߊ߲߬ߕߊ߬ߦߊ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߘߍ߭ ߣߌ߫ ߓߘߍ߬ߓߘߍ߬ߟߌ ߟߎ߬ ߘߐ߫ .
ߊ߬ ߞߊ߬ ߜߊߝߋ ߘߏ߫ ߟߊߓߐ߫ ߂߀߀߆ ߟߊ߫ ߸ ߏ߬ ߡߊ߲߬ߞߕߎ߬ ߘߴߊ߬ ߓߟߏ߫ ߞߏ߫ ﴿ ߖߋ߬ߟߌ߬ߡߊ߲ߞߊ߲﴾ ، ߏ߬ ߞߍ߫ ߸ ߋߟߌ ߞߡߊߣߏ ߞߊ߬ ߡߙߊ߬ߞߊ߲ ߖߍ߬ߘߍߖߍ߬ߘߍ ߛߐ߬ߘߐ߲߬ ߏ߬ ߘߐ߫ ߡߎ߬ߕߎ߲߬ ߛߌߣߍ߬ ߛߊ߫ .
ߊ߬ ߞߵߊ߬ߟߎ߬ ߞߟߍ߬ ߘߊߡߌ߬ߣߊ߬ ߞߊ߬ߦߌ߯ ߊ߬ ߟߊ߫ ߘߐ߲߬ߞߟߌ߬ߟߊ ߕߎ߬ߜߍ߬ߕߎ߬ߜߍ߬ߦߊ ߘߊߡߌ߬ߣߊ߬ ߕߎߡߊ ߟߊ߫ ߸ ߊ߬ ߣߌ߫ ߞߎ߲߬ߠߊ߬ߛߌ߮ ߞߏߖߎ߯ߦߊ߫ ߞߟߍ߬ ߟߎ߬ .
ߊ߬ ߞߴߊ߬ ߟߊߛߋ߫ ߂߀߁߈ ߠߊ߫ ߞߴߊ߬ ߓߘߊ߫ ߘߊ߲߭ ߛߌ߰ ߊ߬ ߟߊ߫ ߘߐ߲߬ߞߟߌ߬ߟߊ ߝߏ߲߬ߝߏ߲߬ߠߊ .
ߊ߬ ߞߴߊ߬ ߟߊ߫ ߓߘߍ߬ߓߘߍ߬ߟߌ ߞߙߎ ߛߌ߲ߘߌ߫ ߡߎ߬ߕߎ߲߬ ߣߊߟߌ߬ߡߎ߲߫ ߖߌ߬ߣߍ߬ߞߊ ߟߎ߬ ߟߊ߫ ߞߙߎ ߣߴߊ߬ߟߎ߬ ߟߊ߫ ߓߍ߲߭ ߠߴߊ߬ߟߎ߬ ߟߊ߫ ߓߍ߯ߦߊ ߥߙߎߞߟߌ ߘߌ߫ ߞߊ߬ߣߌ߲߬ ﴿ ߖ .
ߓ .
ߓ .
ߥ.﴾ .
߂߀߁߉ ߟߐ߬ߓߊߟߌ ߘߐ߫ ߸ ﴿ߖ ߲ߓ .
ߓ .
ߥ.﴾ ߘߏ߲߬ ߘߊ߫ ߖߌ߬ߣߍ߬ ߞߎ߬ߙߎ߲߬ߘߎ ߝߊ߬ߛߏ߬ߟߊ߬ߞߊ ߡߊߞߊ߲ߞߊ߲ ߕߋ߲߬ ߠߎ߬ ﴿ FNDC﴾ ߝߍ߬ ߞߊ߬ ߊߟߌߝߊ߫ ߞߐ߲ߘߍ߫ ߓߊ߬ߟߌ߬ ߸ ߏ߬ ߡߍ߲ ߕߘߍ߬ ߦߋ߫ ߞߊ߲ߕߌ߯ߦߊ ߟߊ߫ ߞߊ߬ߦߌ߯ ߂߀߁߀ ߸ ߖߐ߲߬ߛߴߊ߬ ߞߊߣߊ߬ ߞߎ߬ߙߎ߲߬ߘߎ ߡߊߝߊ߬ߟߋ߲߬ ߞߵߊ߬ ߖߘߍ߬ ߢߣߊߓߊ߯ߦߊ߫ ߂߀߂߀ ߣߊ߬ߕߐ ߢߣߊߕߊߟߌ ߟߎ߬ ߘߐ߫ .
ߞߴߊ߬ ߛߌ߰ߞߏ ߃߲ ߞߍ߫ .
ߊ߬ߟߎ߬ ߦߴߊ߬ ߝߍ߬ ߞߊ߬ ߥߴߊ߲ ߘߌ߫ ( ߊ߬ߟߎ߫ ߝߍ߬ ) ߸ ߊ߲ ߖߊ߬ߕߋ ߘߐ߫ ߊ߬ߟߎ߬ ߓߟߏ߫ ߣߊߟߏ߲ߡߊ ߘߌ߫ .
ߕߟߋ߬ߓߋ߬ ߊߝߙߌߞߌ߬ ߞߊ߬ߝߏ ߟߎ߬ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߘߍ߬ߓߊ ( ߛߘߋߊߏ ) ߓߘߊ߫ ߞߍ߫ ߝߙߋߞߋ߫ ߓߘߐ ߘߌ߫ ߕߟߋ߬ߓߋ߬ ߖߡߊߣߊ ߟߎ߬ ߞߊ߲ߡߊ߬ .
ߛߕߊ߫ ߛߓߊߣߊ߲ߞߏ ( ߕߙ߭ߑߥߊߖ߭ߑߦߍߡ ߡߊ߲ߘߊ ) ߡߐ߬ߟߐ߲߬ߦߊ߬ߓߊ߮ ߟߎ߬ ߟߊ߫ ߘߍ߭ ߝߣߊ߫ ߦߴߊ߬ ߝߐ߫ ߞߏ߫ ߊ߬ߟߋ߬ ߦߋ߫ ߥߟߊ߬ߘߊ ߘߌ߫ ߒ߬ߠߎ߫ ߡߊ߬ .
ߘߍ߬ߢߐ߲߰ߡߊ߬ ߛߘߍ߫ ߟߎ߫ ߟߋ߬߸ ߡߍ߲ ߠߎ߬ ߗߋ ߦߋ߫ ߖߡߊ߬ߣߊ߬ ߘߍ߲ߒߖߘߍߟߦߊߣߍ߲ ߠߎ߬ ߟߊ߫ ߘߊ߲ߒߞߡߊ ߘߐߡߙߌ ߘߌ߫ — ߖߡߊ߬ߣߊ߬ ߘߍ߲ߒߖߘߍߟߦߊߣߍ߲ ߠߎ߬ ߖߐ߫ — .
ߓߟߏߞߘߐ߫ ( ߓߊ߯ߙߊߘߋ߲߫ ) ߞߙߎ߫ ߟߋ߬߸ ߡߍ߲ ߡߊߞߎ߲߬ߣߍ߲߫ ߊ߲ ߠߊ߫ ߛߕߊ ߟߎ߬ ߟߊߜߊ߬ߛߌ ߞߊ߲߬ ߥߙߎߣߍߦߟߊ ߟߎ߫ ߖߌ߲߬ߓߊ߲ ߞߘߐ߫ — ߥߙߎߣߍߦߟߊ ߟߎ߫ ߖߌ߲߬ߓߊ߲ ߞߘߐ߫ ߞߊ߬ߣߌ߲߬ —߸ - ߥߙߎߣߍߦߟߊ߫ ߟߎ߫ ( ߖߌ߲߬ߓߊ߲ ߞߘߐ߫ ) ߸ ߡߍ߲ ߠߎ߬ ߕߎ߲߬ ߦߋ߫ ߛߕߊ߫ ߛߓߊߣߊ߲ߞߏ ߝߌ߬ߟߊ߲߬ߞߊߝߏ ߟߎ߬ ߘߌ߫߸ ߛߕߊ߫ ߛߓߊߣߊ߲ ߡߍ߲ ߣߊߡߙߊ߫ ߘߊ߫ ߒߓߊߙߌ߲߫ # ߥߊߕߙߊ߫ ߓߟߏ߫ .
- ߥߙߎߣߍߦߟߊ߫ ߟߎ߫ ( ߖߌ߲߬ߓߊ߲ ߞߘߐ߫ ) ߸ ߡߍ߲ ߠߎ߬ ߕߎ߲߬ ߦߋ߫ ߛߕߊ߫ ߛߓߊߣߊ߲ߞߏ ߜߙߊ߬ߢߐ߲߮ ߠߎ߬ ߘߌ߫߸ ߛߕߊ߫ ߛߓߊߣߊ߲ ߡߍ߲ ߣߊߡߙߊ߫ ߘߊ߫ ߒ ߕߊ߫ # ߊߟߌߝߊ߫ ߓߟߏ߫ .
ߒ ߧߋ߫ ߡߊ߲߬ߞߎ߲ ߖߎ߬ߟߎߕߍ߰ ߟߊ߫ ( ߛߌߣߍ߲߬ ) ، ߒ ߧߴߊ߬ ߝߐ߫ ߟߊ߫ ߟߋ߬ ߔߌߢߊ߲߫، ߒ ߠߊ߫ ߕߌ߬ߦߊ߬ ߕߴߊ߬ ߞߐߝߟߌ߫ ߟߊ߫، ߓߊߏ߬ ߛߌߟߊ ߓߘߊ߫ ߕߍ߰، ߢߊ߬ߡߐ߰ߘߋ߲ ߠߎ߬ ߓߘߴߊ߬ߟߎ߬ ߢߊߞߘߐߛߘߌ߬߹ ߓߊߏ߬ ߛߌߟߊ ߓߘߊ߫ ߕߍ߰، ߛߘߋߊߏ ߦߴߊ߬ ߝߍ߬ ߞߵߊ߲ ߓߟߏߕߍ߰߹ ߛߌߟߊ ߓߘߊ߫ ߕߍ߰߸ ߛߌߟߊ ߓߘߊ߫ ߕߍ߰߸ ߛߋߘߋߊߏ ߦߴߊ߬ ߝߍ߬ ߞߵߊ߲ ߓߟߏߕߍ߰߹ ߛߌߟߊ ߓߘߊ߫ ߕߍ߰߸ ߛߌߟߊ ߓߘߊ߫ ߕߍ߰߸ ߕߊߛߎߝߊߕߐ ߢߌ߲߬ ߠߎ߬ ߦߴߊ߬ ߝߍ߬ ߞߵߊ߲ ߓߟߏߕߍ߰߹ ߛߌ߰ߞߊ߲߬ ߞߊߝߏߖߊߛߏ߲ ߘߏ߫ ߟߋ߬ ߡߏߦߌߣߍ߲߫ ߣߊ߲߬ߕߌ߰ ߞߊߝߏߖߊߛߏ߲ ߠߊ߫߸ ߏ߬ ߡߍ߲ ߞߍߕߐ߫ ߊ߲ ߡߞߊߘߊ߲߫ ߠߊ߫، ߣߊ߲߬ߒ߬ߕߊ߲߬ ߞߊ߲ߕߌ߮ ߟߊ߫ ߝߊ߰ߟߌ߬ ߥߊߣߌ߲ߞߋ ߟߎ߫ ߞߵߊ߬ ߕߏ߫ ߝߊ߲߬ߞߊ ߟߊ߫߸ ߏ߬ ߦߋ߫ ߞߍ߫ ߟߊ߫ ߛߊߓߎ߫ ߟߋ߬ ߘߌ߫ ߕߎ߬ߡߊ߬ ߛߌߦߊߡߊ߲߫ ߞߊ߬ ߣߊ߲߬ߕߌ߮ ߟߐ߬ ߊ߬ ߕߊ߫ ߞߍߕߊ ߞߍ߫ ߟߊ߫ .
ߊߟߎ߫ ߦߋ߫ ߡߎ߲߬ ߞߊ߬ߟߊߡߊ߬ ߊ߲ ߠߊ߫ ߘߐ߬ߝߐ ߘߐ߫؟ ߓߐߒߘߊ߫ ߛߌ߫ ߟߋ߬ ߕߎ߲߬ ߕߍ߫ ( ߦߋ߲߬ ߡߎ߬ߕߎ߲߬ ) ، ߞߊ߲ߕߌ߮ ߓߋ߬ߣߍ߲ ߞߵߊ߲ ߠߊߛߌ߲߫ ߓߊ߬ߛߊ߲߬ߞߊߙߋ ߟߋ߬ ߕߍߡߊ߬ .
ߣߴߌ ߕߍߣߊ߬ ߛߋ߫ ߞߊ߬ ߒ ߘߍ߬ߡߍ߲߬߸ ߒ ߕߏߦߋ߲߬ ߒ ߧߋ߫ ߥߊ߫ ߒ ߧߋ߫ .
ߌ ߞߣߊ߫ ߞߍ߫ ߖߊ߲߬ߞߊ߬ߙߏ߬ ߘߌ߫ ( ߒ ߞߊ߲߬ ) ߸ ߡߍ߲ ߦߋ߫ ߒ ߠߊߘߛߍ߫ ߟߊ߫ ߥߟߌ߬ ߟߊ߫ .
ߣߴߌ ߕߴߛߋ߫ ߞߊ߬ ߒ ߘߍ߬ߡߍ߲߬߸ ߒ ߕߏߦߋ߲߬ ߒ ߧߋ߫ ߒ ߢߊߞߘߐߛߘߌ߬ .
ߌ ߞߣߊ߫ ߞߍ߫ ߖߊ߲߬ߞߊ߬ߙߏ߬ ߘߌ߫ ( ߒ ߞߊ߲߬ ) ߸ ߡߍ߲ ߦߋ߫ ߒ ߞߢߊ߬ ߟߊ߫ ߥߟߌ߫ ߟߊ߫ .
ߡߊ߬ߞߎ߲ ߓߘߊ߫ ߓߊ߲߫ ߒ ߝߍ߬، ߒ ߘߴߊ߬ ߝߐ߫ ߔߌߢߊ߲߫߸ ߊ߬ ߞߐߝߟߌ ߟߎ߬ ߞߍ߫ ߘߊ߫ ߢߊ߫-ߊ߫-ߢߊ߫، ߓߊߏ߬ ߛߌߟߊ ߕߍ߰ߣߍ߲߫، ߕߊߛߎߝߊߕߐ ߢߌ߲߬ ߠߎ߬ ߦߴߊ߬ ߝߍ߬ ߞߵߊ߲ ߓߟߏߕߍ߰، ߓߊߏ߬ ߛߌߟߊ ߕߍ߰ߣߍ߲߫، ߛߘߋߊߏ ߦߴߊ߬ ߝߍ߬ ߞߵߊ߲ ߓߟߏߕߍ߰ .
ߛߌߟߊ ߓߘߊ߫ ߕߍ߰߸ ߛߌߟߊ ߓߘߊ߫ ߕߍ߰߸ ߛߋߘߋߊߏ ߦߴߊ߬ ߝߍ߬ ߞߵߊ߲ ߓߟߏߕߍ߰߹ ߛߌߟߊ ߓߘߊ߫ ߕߍ߰߸ ߛߌߟߊ ߓߘߊ߫ ߕߍ߰߸ ߕߊߛߎߝߊߕߐ ߢߌ߲߬ ߠߎ߬ ߦߴߊ߬ ߝߍ߬ ߞߵߊ߲ ߓߟߏߕߍ߰߹ ߟߞߊ߬ߙߊ߲߬ߠߌ߲߬ߠߊ ߟߎ߫ ߛߙߊ߬ ߞߏ߬ߖߎ߰ߦߊ߬ߣߍ߲߫، — ߛߘߋߊߏ ߘߊ߫ ߕߴߏ߬ ߘߐ߫ —، ߝߎߣߎ߲ߞߋ ߟߎ߬ ߓߊ߯ߙߊߒߕߊ߲ߧߊߣߍ߲߫، — ߛߘߋߊߏ ߘߊ߫ ߕߴߏ߬ ߘߐ߫ —، ߊ߲ ߞߊߓߙߎ ߟߎ߬ ߘߐߞߊ߬ߣߍ߲߬ ߕߍߡߓߊߜߍ ( ߡߋߘߌߕߋߙߊߣߋ ) ߘߐ߫، — ߛߘߋߊߏ ߘߊ߫ ߕߴߏ߬ ߘߐ߫ —، ߣߴߌ ߞߵߊ߬ ߦߋ߫ ߊߝߙߌߞߌ߬ ߥߟߌ߬ߣߍ߲߬ ߕߍ߫߸ — ߏ߬ ߞߎ߲߭ ߠߋ߬ ߓߊߏ߬ ߛߌߟߊ ߕߍ߰ߣߍ߲߫ — .
ߛߌߟߊ ߟߊߞߊ߬߹ ߕߎ߬ߡߊ ߘߏ߫ ߓߊ߯ ߛߋ߫ ߌ ߦߴߊ߬ ߝߐ߫ ߞߏ߫ `` ߌ ߘߐߟߐ߬ '' ، ߛߌߟߊ ߟߊߞߊ߬ ߟߋ߬ ߖߐ߫߹ ߖߡߊ߬ߣߊ߬ߘߋ߲ ߠߎ߬ ߡߙߌߣߊ߲ ߘߊ߲ߞߎ߲ ߘߐ߫ .
ߛߌߟߊ ߟߊߞߊ߬ ߟߋ߬ ߖߐ߫߹ ߖߡߊ߬ߣߊ߬ߘߋ߲ ߠߎ߬ ߡߙߌߣߊ߲ ߘߊ߲ߞߎ߲ ߘߐ߫ .

ߊ߬ ߞߊ߬ ߛߊ߲߬ ߥߐߙߐ߲ߥߌ߬ߟߊ ߟߋ߬ ߞߍ߫ ߣߡߊ߬ߘߊ߬ߦߊ ߘߐ߫ ߸ ߏ߬ ߞߐ߫ ߞߊ߬ ߕߊ߯ߡߊ߫ ߌߛߊ߫ ߡߏߦߌ߫ ߛߊ߲ߖߌ߫ ߁߉߃߉ ߟߊ߫ .
ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߛߊ߬ ߘߊ߫ ߞߐ߬ߟߏ߲ ߠߋ߬ ߞߏ߲ߞߏߜߍ ߕߋ߬ߟߋ߫ ߃ / ߂߀߁߃ ߡߊ߲߬ߘߋ߲߫ ߖߌ߬ߣߍ߬ ߞߎߓߋߘߊ ߟߊ߫ ߞߐߣߊߞߙߌ߫ ߡߊ߰ߙߌ ߘߌ߬ߢߍ߫ ߊ߬ ߡߊ߬، ߊ߬ ߛߌ߬ߞߛߊߓߌ ߕߘߍ߬ ߊ߬ ߛߊ߬ ߟߏ߲ ߛߊ߲߬ ߈߁ ߢߐ߲߰ߘߐ߫ ߘߌ߫ ߸ ߛߊ߲߬ ߁߇ ߞߊ߬ߙߊ߲߬ߘߋ߲߬ߧߊ߫ ߸ ߛߊ߲߬ ߄߄ ߞߊ߬ߥߊ߲߬ߘߌ߬ߟߌ߫، ߏ߬ ߘߐ߫ ߊ߬ ߞߊ߬ ߛߊ߲߬ߖߌ߫ ߆߁ ߠߋ߬ ߞߍ߫ ߘߌߣߊ ߢߊߢߌߣߌ߲ ߠߴߊ߬ ߢߊߝߐ ߟߊ߫، ߣߴߏ߬ ߕߍ߫ ߞߊ߬ߦߌ߯ ߂߀߀߈ ߠߊ߫ ߸ ߞߊ߬ߥߊ߲߬ߘߌ߬ߟߌ ߞߎ߬ߡߊ߲߬ߘߌ߬ ߘߴߊ߬ ߡߊ߬ ߘߊ߲ߘߟߊ ߟߎ߬ ߓߟߏ߫ ߞߊ߬ ߓߍ߲߬ ߊ߬ ߡߊߛߍ߱ ߘߌ߫ ߞߎߡߊ ߓߟߏ߫ ߸ ߕߊ߯ߡߊ ߓߟߏ߫ ߸ ߤߊ߲ߞߟߌ ߟߊ߫ ߓߊ߯ߙߊ ߓߟߏ߫، ߞߏ߬ߣߵߊ߬ ߘߛߍ߫ ߘߊ߫ ߞߊ߬ߥߊ߲߬ߘߌ߬ߟߌ ߟߊ߫ ߂߀߁߀ ߠߋ߬ ߟߊ߫، ߛߊ߲߬ ߛߊ߬ߓߊ߫ ߏ߬ ߞߐߝߍ߬ ߸ ߊ߬ ߞߊ߬ ߛߊ߬ߦߊ ߞߍ߫، ߡߊ߰ߙߌ ߦߋ߫ ߤߌߣߴߊ߬ ߟߊ߫ ߞߵߊ߬ ߖߌ߰ߦߙߐ ߢߊ߬ .
ߒ߬ߓߊ߬ ߸ ߏ߬ ߟߋ ߞߍ߫ ߘߊ߫ ߛߋ߬ߙߌ߬ߝߎ߬ߞߍ ߟߊ߫ ߞߊ߬ߙߊ߲߬ߞߏ ߘߊߡߌ߬ߣߊ߬ߣߍ߲ ߠߋ߬ ߘߴߌߞߘߐ߫ ߏ߬ ߘߌ߫ ߓߏ߬، ߏ߬ ߞߍ ߸ ߊ߬ ߞߵߊ߬ ߓߟߏߡߊߞߊ߬ ߟߐ߲ߠߌ߲ ߣߌ߫ ߟߐ߲ߠߌ߲ߦߊ ߟߎ߬ ߢߌߣߌ߲߫ ߞߊ߲ߡߊ߬ ߕߌߡߌ߲ߣߊ߲ߘߌߦߊ ߘߝߊߣߍ߲ ߘߐ߫ ߘߌߣߊ ߞߊ߬ߣߎ߲ ߣߴߊ߬ ߟߊߘߌߦߊߢߍ ߘߐ߫، ߏ߬ ߟߋ ߞߐ߫ ߸ ߊ߬ ߞߊ߬ ߡߞߊ߫ ߖߡߊߣߊ ߟߊߛߐ߬ߘߐ߲߬ ߦߋ߲߬ ߞߏ߲߬ߓߏ ߌߓߎ߬ߣ ߓߊ߯ߖ߭ߌ߫ ߕߊ ߓߟߏ ߡߊ߬ ߡߊ߰ߙߌ ߦߋ߫ ߘߌ߬ߢߍ߫ ߊ߬ߟߎ߬ ߓߍ߯ ߡߊ߬، ߊ߬ ߟߊߞߐ߯ ߘߊ߫ ߘߌ߯ߣߊ ߞߕߌ ߟߎ߬ ߣߴߊ߬ ߞߕߌߦߊ ߟߎ߬ ߣߌ߫ ߞߊ߬ߥߊ߲߬ߘߌ߬ߟߌ ߞߎ߬ߙߎ߲߬ߘߎ ߟߎ߬ ߣߴߊ߬ ߞߍߞߌߦߊ ߟߎ߬ ߟߊ߫ ߡߞߊ߫ ߣߌ߫ ߡߊ߬ߘߌߣߊ߫ ߟߎ߬ ߘߐ߫ ߝߏ߫ ߞߵߊ߬ ߞߍ߫ ߞߎߡߊߘߏ߲ߛߏ߫ ߓߟߋߓߟߋ߫ ߣߌ߫ ߟߐ߲ߠߌ߲ߠߓߊ߫ ߘߌ߫ ߸ ߡߍ߲ ߢߐ߲߰ ߘߐ߯ߡߊ߲߫ ߕߘߍ߬ ߊ߬ ߕߋ߬ߟߋ ߘߐ߫ ߞߏߛߓߍ߫ .
ߞߊ߬ߕߎ߲߰ ߸ ߊ߬ ߛߋ߫ ߘߊ߫ ߘߎ߬ߢߊ߫ ߝߊ߲߬ ߛߌߦߊߡߊ߲߫، ߊ߬ ߕߎ߲߬ ߞߊ߬ ߞߏ߫ ߛߌߦߊߡߊ߲߫ ߟߐ߲߫ ߸ ߊ߬ ߕߘߍ߬ ߞߊ߲߫ ߛߌߦߊߡߊ߲߫ ߝߐ߫ ߟߊ߫ ߊ߬ ߕߘߍ߬ ߞߊ߲߫ ߛߌߦߊߡߊ߲߫ ߡߍ߲ ߠߊ߫، ߓߊߏ߬ ߊ߬ ߟߊ߫ ߕߊ߯ߡߊ ߟߎ߬ ߕߎ߲߬ ߕߍ߫ ߓߏߓߏ߫ ߕߊ߯ߡߊ߫ ߘߌ߫ ߸ ߊ߬ ߕߎ߲߬ ߕߍ߫ ߞߎ߲߬ߝߌ߲߬ ߕߊ߯ߡߊ߫ ߘߌ߫ .
ߊ߬ ߟߊ߫ ߕߊ߯ߡߊ ߟߎ߬ ߘߐ߫ ߊ߬ ߘߌ߫ ߞߊ߬ߥߊ߲߬ߘߌ߬ߟߌ ߞߍ߫ ߸ ߞߊ߬ ߞߟߍ߬ߓߊ߲ ߠߎ߬ ߞߍ߫ ߸ ߞߊ߬ ߖߏ߭ ߟߎ߫ ߣߌ߫ ߓߏߟߌ ߟߎ߬ ߕߌߢߍ߫ .
ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߟߊ߫ ߝߜߍ߬ߟߋ߲߬ ߠߊߞߎ߲߬ߘߎ߬ߣߍ߲ ߓߙߍ߬ߦߊ ߟߐ߲߫ ߘߊ߫ ߓߊ߬؟ ߊ߬ ߕߎ߬ߢߊ߬ߟߊߝߐߟߌ߫ ߘߐ߫ ߸ ߛߋߙߌ߬ߝߎ߬ߞߍ ߟߊ߫ ߝߜߍ߬ߟߋ߲߬ ߠߊߞߎ߲߬ߘߎ߬ߣߍ߲ ߓߙߍ߬ߦߊ ߡߊ߫ ߟߐ߲߫ ߕߞߌߕߞߌ߫ ߓߟߏߡߊ߬، ߓߊߏ߬ ߊ߬ ߕߘߍ߬ ߞߊ߬ߥߊ߲߬ߘߌ߬ߟߌ ߞߍ߫ ߟߊ߫ ߦߙߐ߫ ߛߌߦߊߡߊ߲߫ ߘߐ߫ ߡߍ߲ ߕߍ߫ ߡߊ߲߬ߘߋ߲߫ ߓߊ߲߬ߞߎ ߞߊ߲߬ ߠߊ߫ ߘߌ߫، ߦߏ߫ : ߊ߬ ߞߊ߬ ߡߍ߲ ߠߎ߬ ߞߍ߫ ߊߡߙߋߞߌ߫ ߜߙߋ ߞߊ߲߬ ߸ ߊ߯ߖ߭ߌ߫ ߜߙߋ ߞߊ߲߬ ߸ ߐߛߑߕߙߊߟߌ߫ ߜߙߋ ߞߊ߲߬ ߸ ߋߙߐߔߎ߬ ߜߙߋ ߞߊ߲߬ ߸ ߊߙߊߓߎߟߊ߫ ߕߌ߲ ߘߐ߫ ߸ ߊ߬ ߣߌ߫ ߝߘߊ߬ߝߌ߲߬ߠߊ߫ ߝߊ߲߬ ߜߘߍ ߟߎ߬ ߘߐ߫ ߡߍ߲ ߠߎ߬ ߕߍ߫ ߡߊ߲߬ߘߋ߲߬ ߘߌ߫ .
ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߛߋ߫ ߘߊ߫ ߡߊ߲߬ߘߋ߲߫ ߞߊ߬ߦߋ߫ ߞߏߛߓߍ߫ ߡߊ߰ߙߌ ߦߋ߫ ߘߌ߬ߢߍ߫ ߊ߬ ߡߊ߬، ߊ߬ ߣߊ߬ ߘߊ߫ ߞߊ߬ߦߋ߫ ߦߊ߲߬ ߛߋ߲߬ߧߊ߫ ߦߙߌߞߊ߫، ߊ߲ ߧߋ߫ ߢߍߓߊ߮ ߕߌ߬ߖߊ߬ߣߌ߲߫ ߓߊߙߌ߫ ߟߊ߫ ߟߊ߬ߛߋ߬ߟߌ ߟߊߡߍ߲߫ ߏ߬ ߞߏߢߊ ߘߏ߫ ߟߎ߫ ߞߊ߲߬ ߞߊ߬ ߓߐ߫ ߞߊ߬ߦߋ߫ ߞߍ߲ߖ߭ߊ߲ߓߎ߯ ߡߊ߬ߟߌ߫ ߕߌ߲߬ߞߎ߬ߘߎ߲߬ ߝߟߐ ߟߊ߫ .
ߕߌ߬ߖߊ߬ߣߌ߲߬ ߓߊߙߌ߫ ߞߊ߲߫ ߞߏ߫ : ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߫ ߟߊ߫ ߣߊ߬ߟߌ ߘߏ߫ ߞߍ߫ ߘߊ߫ ߡߊ߰ߙߌ ߘߌ߬ߢߍ߫ ߊ߬ ߡߊ߬ ߸ ߊ߬ ߣߌ߫ ߡߊ߬ߟߌ߫ ߛߎߣߊ߫ ߞߙߊߡߐ߯ߓߊ߫ ߛߌߦߊߡߊ߲߫ ߕߘߍ߬ ߢߐ߲߮ ߝߍ߬ ߣߊ߬ߟߌ ߏ߬ ߘߐ߫ ߘߋ߬، ߏ߬ ߟߎ߬ ߘߏ߫ ߟߋ ߕߘߍ߬ : ߟߊ߰ߖߌ߬ ߡߎߛߊ߫ ߓߎ߲ߠߋ߫ ߘߌ߫ ߓߡߊ߬ߞߐ߫ ߸ ߊ߬ ߣߌ߫ ߟߊ߰ߖߌ߬ ߖߊߟߊ߬ ߘߎ߲ߓߎߦߊ߫ ߖߎߙߊ߲ߞߊߡߊ߲ ߖߌߞߙߐߣߌ߲߫ ߸ ߊ߬ ߣߌ߫ ߟߊ߰ߖߌ߬ ߖߊ߲߬ߞߌߣߍ߫ ߞߎ߬ߟߌߓߊ߬ߟߌ߫ ߣߌ߫ ߛߊ߰ߞߊ߬ ߕߎ߬ߙߋ߬ ߣߌ߫ ߓߊ߲߬ߖߞߎ߬ ߘߎߞߎ߬ߙߋ߫ ߡߊ߰ߙߌ߬ ߦߋ߫ ߘߌ߬ߢߍ߫ ߊ߬ߟߎ߬ ߓߍ߯ ߡߊ߬ .
ߊ߬ ߞߴߏ߬ ߟߏ߲ ߞߊ߲ߠߊ߫ ߸ ߛߋߙߌ߬ߝߎ߬ߞߍ ߟߊ߫ ߟߊ߬ߓߏ߬ߙߟߌ߬ߟߊ ߕߘߍ߬ ߓߞߊߙߌ߫ ߖߊߟߏ߫ ߟߋ߬ ߘߌ߫ ߛߋ߲߬ߧߊ ߏ߬ ߘߐ߫، ߊ߬ߟߎ߫ ߕߎ߲߬ ߓߕߐߟߊ ߕߘߍ߬ ߡߊ߬ߟߌ߫ ߖߓߊߟߌ߫ ߝߊ߲߬ߝߍ߬ߟߊ ߟߋ߬ ߘߐ߫ ߕߌ߲ߓߌߘߌ߲ߘߊ߫ ߘߟߊߞߊ ߟߊ߫ .
ߕߌ߬ߖߊ߬ߣߌ߲߬ ߓߊߙߌ߫ ߞߊ߲߫ ߞߏ߫ : ߊ߬ߟߎ߬ ߟߊ߫ ߕߊ߯ߡߊ ߏ߬ ߘߐ߫ ߸ ߊ߬ߟߎ߫ ߖߋ߬ߕߌ߰ߞߍ߫ ߞߊ߬ߟߌ߬ߝߊ߬ ߞߊߣߍ߫ ߞߊ߬ ߓߊ߬ߛߊ߲߬ ߜߍߡߊ߲߫ ߞߊ߲߬ߓߍ߲ ߞߙߊ߫ ߕߊ߯ߡߊ߫ ߛߘߍ ߏ߬ ߓߍ߯ ߦߋ߫ ߞߐߘߍ߫ .
ߓߊߙߌ ߞߊ߲߫ ߞߏ߫ : ߊ߬ߟߋ߬ ߤߊ߲ߞߟߌ߫ ߦߋ߫ ߛߋ߬ߙߌ߬ߝߎ߬ߞߍ ߟߊ߫ ߣߊ߬ߟߌ߬ ߟߊߓߊ߲ ߡߍ߲ ߘߐ߫ ߞߊ߬ߦߋ߫ ߸ ߏ߬ ߞߍ߫ ߘߊ߫ ߌߛߊ߫ ߡߏߦߌ߫ ߛߊ߲ߖߌ߫ ߁߉߈߉ - ߁߉߉߀ ߕߍߟߊ ߟߋ߬ ߘߐ߫، ߞߏ߬ߣߵߏ߬ ߞߵߊ߬ ߕߘߍ߬ ߟߋ߬ ߊ߬ ߖߋ߬ߕߌ߰ߞߍ߫ ߞߊ߬ߟߌ߬ߝߊ߫ ߞߊߣߍ߫ ߓߘߊ߫ ߛߏߡߊߦߟߍߡߊ߲߫، ߏ߬ ߘߐ߫ ߸ ߊ߬ ߖߌ߰ ߘߊ߫ ߞߊ߬ߦߋ߫ ߞߍ߲ߖ߭ߊ߲ߓߎ߯ ߛߎߣߊ߫ ߕߌ߲ߓߌߘߌ߲ߘߊ ߟߊ߫ ߊ߬ߟߋ ߕߌ߬ߖߊ߬ߣߌ߲߬ ߓߊߙߌ߫ ߦߴߏ߬ ߡߍ߲ ߢߍߓߊ߮ ߘߌ߫ ߕߋ߲߬ߕߋ߲߬ ߞߊ߬ߣߌ߲߬ .
ߖߊ߲߬ߕߏ߬ߒߘߐ : ߟߊ߰ߖߌ߬ ߖߊߟߊ߬ ߘߎ߲ߓߎߦߊ߫ ߡߍ߲ ߞߏߝߐ߫ ߘߊ߫ ߛߘߍ ߘߐ߫ ߛߍ߲ ߸ ߖߐ߲߬ߡߊ߬ߛߌߣߌ߲ߟߐ߲߫ ߞߴߊ߬ ߦߌ߬ߘߊ߬ ߞߏ߫ ߞߴߊ߬ߟߋ ߕߏ߫ ߞߊ߬ߙߊ߲߬ߠߊ ߓߡߊ߬ߞߐ߫ ߒߠߋ ߖߐ߲߬ߡ ߞߵߊ߬ ߕߍߘߴߊ߬ ߛߊߟߌ߫ ߟߊ߫ ߖߟߊ߫ ߏ߬ ߟߋ ߞߐߝߍ߬ ߛߊ߲߬ ߂߀߀߇ ߝߊ߲߬ߝߍ߬، ߞߴߏ߬ ߞߏ߬ߣߌ߲ ߞߵߊ߬ ߕߘߍ߬ ߟߋ߬ ߊ߬ߟߋ߬ ߗߍ߭ ߓߘߊ߫ ߞߘߐ߬ ߞߏߛߓߍ߫ ߡߊ߰ߙߌ ߦߋ߫ ߤߌߣߴߊ߬ ߟߊ߫ .
ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߟߊ߫ ߘߍ߲߬ߞߣߍ߬ߦߊ ߞߛߊߞߊ߫ ߡߊ߫ ߟߐ߲߫ ߡߐ߰ ߓߟߏ߫ ߣߴߊ߬ ߡߊ߰ߙߌ ߘߐߙߐ߲߫ ߕߍ߫، ߊ߬ ߞߏ߬ߣߌ߲ ߕߘߍ߬ ߞߏ ߡߍ߲ ߠߎ߫ ߞߍ߫ ߟߊ߫ ߸ ߘߍ߲߬ߞߣߍ߬ߦߊ߬ߖߐ߲ߝߐ߲ߓߊ߯ߕߐ ߕߍ߫ ߛߴߏ߬ ߝߋ߲߫ ߞߍ߫ ߟߊ߫ : ߊ - ߊ߬ ߕߘߍ߬ ߞߏ߬ߡߊ ߡߌ߬ߘߊ߬ ߟߊ߫ ߸ ߏ߬ ߡߍ߲ ߢߐ߲߰ ߛߋ߬ߕߣߊ߬ߡߊ߬ߝߋ߲߫ ߕߍ߫ ߓߏߟߌ ߟߎ߬ ߘߐ߫ ߞߊ߬ߣߌ߲߬ .
ߋ - ߊ߬ ߡߴߊ߬ ߛߙߊ߬ ߢߌߣߌ߲߫ ߡߐ߰ ߟߊ߫ ߊ߬ ߟߊ߫ ߞߊ߬ߥߊ߲߬ߘߌ߬ߟߌ߫ ߘߐ߫، ߝߋ߲ ߕߎ߲߬ ߓߊ߯ ߘߴߊ߬ ߡߊ߬ ߛߏ ߡߍ߲ ߠߊ߫ ߸ ߊ߬ ߕߍ߫ ߓߐ߫ ߟߊ߫ ߝߋ߲ ߏ߬ ߘߌ߫ ߦߋ߲߬، ߊ߬ ߘߴߊ߬ ߣߌ߬ ߘߏ߫ ߟߊ߫ .
ߌ - ߊ߬ ߕߘߍ߬ ߊ߬ ߡߊߛߍ߲߫ ߠߊ߫ ߊ߬ ߟߊ߫ ߘߍ߲߬ߞߣߍ߬ߦߊ ߟߊ߫ ߖߌ ߡߊ߬ ߸ ߏ߬ ߘߌ߫ ߖߊ߲߬ߞߊߙߏ ߟߎ߬ ߓߊߛߌ߫ ߊ߬ ߡߊ߰ߙߌ ߟߊ߫ ߘߌ߬ߢߍ ߟߊ߫، ߝߏ߫ ߡߐ߱ ߟߎ߫ ߣߊ߬ ߘߴߊ߬ ߝߐ߫ ߖߌ ߏ߬ ߡߊ߬ ߞߏ߫ : { ߡߊ߰ߘߌ߬ߛߋ߬ߙߌ߬ߝߎ߬ ߖߌ } .
ߤߋߦߌ߫ ߸ ߡߊ߰ߙߌ ߦߴߏ߬ ߟߎ߬ ߓߍ߯ ߞߍ߫ ߟߴߊ߬ ߟߊ߫ ߖߐ߲߭ ߦߋ߫ ߘߍ߲߬ߞߣߍ߬ߦߊ ߡߍ߲ ߞߏߛߐ߲߬ ߸ ߡߐ߰ ߡߴߏ߬ ߓߙߍ߬ߦߊ߫ ߟߐ߲߫ ߡߊ߰ߙߌ ߞߋߟߋ߲߫ ߞߐ߫ .

ߦߎ߬ߙߌ ߊߟߍߞߑߛߦߋߝ߭ߌߞ ߜ߭ߊߜ߭ߊߙߌ߲ ( ߁߉߃߄ ߕߙߊߓߊ ߉ – ߁߉߆߈ ߕߙߊߓߊ ߂߇ ) ߕߘߍ߬ ߦߋ߫ ߛߏߝ߭ߌߦߋ ߛߊ߲ߡߊߞߎߟߎ߲ߓߏߙߌߟߊ ߣߌ߫ ߛߊ߲ߡߊߛߓߍߟߊ ߟߋ߬ ߘߌ߫ ߡߍ߲ ߞߍ߫ ߘߊ߫ ߡߐ߰ ߝߟߐ ߘߌ߫ ߡߍ߲ ߥߊ߫ ߘߊ߫ ߓߐ߫ ߝߏ߬ߟߏ߲߬ߝߊ߬ߟߊ߲ߕߍ ߞߐߞߊ߲ߠߊ ( ߦߟߍ߬ ߘߊ߫ ߛߊ߲ ߞߣߐ߫ ) ߘߐ߫ .
ߊ߬ ߞߵߊ߬ ߟߊ߫ ߕߊ߯ߡߊ ߞߍ߫ ߝ߭ߍߛߑߕߐߞ ߁߭ ߡߊ߬ߘߏ߲ ( ߞߊߔߑߛߎߟߌ ) ߠߋ߬ ߞߣߐ߫߸ ߜ߭ߊߜ߭ߊߙߌ߲ ߞߊ߬ ߘߎ߱ ߖߊ߰ߟߋ ߘߝߊ߫ ߛߋ߲߬ߧߊ߬ ߞߋߟߋ߲߫ ߁߉߆߁ ߞߏ߲ߞߏߘߌ߬ߓߌ ߁߂ ߡߊ߬ .
ߜ߭ߊߜ߭ߊߙߌ߲ ߡߏߦߌ߫ ߘߊ߫ ߙߎ߬ߛߌ߫ ߕߏ߯ߘߊ ߘߏ߫ ߟߋ߬ ߟߊ߫ ߞߏ߫ ߞߑߟߎߛ߭ߌߣߏ߫߸ ߊ߬ ߟߊ߫ ߘߋߣߍ߲ߦߊ ߘߐ߫߸ ߊ߬ ߕߘߍ߬ ߦߋ߫ ߣߍ߰ ߓߊ߰ߙߊ߬ߟߊ ߟߋ߬ ߘߌ߫ ߜߊߞߌߘߊ ( steel plant ) ߘߏ߫ ߟߊ߫ ߟߌߦߎߓߍߙߑߛߌ߫ .
ߊ߬ ߘߏ߲߬ ߘߊ߫ ߛߏߝ߭ߌߦߋ ߛߊ߲ߡߊߞߎߟߎ߲߫ ߝߊ߲ߞߊ ߘߐ߫ ߛߊ߲ߡߊߞߎߟߎ߲ߓߏߙߌߟߊ ߘߌ߫ ߟߎߏߛߑߕߊߙߌ ߛߊ߲ߡߊߞߎߟߎ߲߫ ߜߘߋ ߟߊ߫ ߣߐߙߑߝ߭ߍߗ߭ߌߞߊ ߟߎ߬ ߟߊ߫ ߓߐߕߏ߲ ߡߊߜߍ߲ ߘߐ߫߸ ߏ߬ ߟߎ߬ ߞߍ߫ ߘߊ߫ ߟߋ߬ ߦߊ߬ߣߴߊ߬ ߛߎߥߊ߲ߘߌ߫ ߕߐ߫ ߛߏߝ߭ߌߦߋ ߝߏ߬ߟߏ߲߬ߝߊ߬ߟߊ߲߬ߕߍ ߢߍߥߟߊ ߘߐ߫ ߞߏߛߌߡߏߛߌߦߟߊ߫ ( ߛߊ߲ߡߊߛߓߍߟߊ߫ ) ߟߏ߯ߟߎ߫ ߟߎ߫ ߝߍ߬ .
ߊ߬ ߟߊ߫ ߝߏ߬ߟߏ߲߬ߝߊ߬ߟߊ߲߬ߕߍ߫ ߜߊ߲ߠߌ߲ ߠߋ߬ ߞߐߝߍ߬ ߛߊ߫߸ ߜ߭ߊߜ߭ߊߙߌ߲ ߞߍ߫ ߘߊ߫ ߝߏ߬ߟߏ߲߬ߝߊ߬ߟߊ߲߬ߕߍ߫ ߡߞߊ߬ߙߊ߲߬ߠߌ߲߫ ߕߊ߲ߓߊ߲ ߡߞߊ߬ߙߊ߲߬ߠߌ߲߫ ߞߎ߲ߕߌ߮ ߘߏ߫ ߘߌ߫߸ ߘߌ߲߬ߞߌߙߊ ߏ߬ ߡߍ߲ ߣߊ߬ ߘߊ߫ ߕߐ߯ߟߴߊ߬ ߟߊ߫ ߞߐߝߍ߬ .
ߊ߬ ߓߊ߲߫ ߘߊ߫ ߝߣߊ߫ ߞߊ߬ ߛߎߘߊ߲߫ ߞߊ߬ ߞߍ߫ ߛߏߝ߭ߌߦߋ ߘߍ߭ ߞߎ߲߬ߕߌ߮ ߘߏ߫ ߘߌ߫ ߁߉߆߂ ߟߊ߫߸ ߊ߬ ߣߴߏ߬ ߞߐ߫ ߝߊ߬ߛߏ߬ߟߊ߲߬ߘߌ ߟߎ߬ ߟߊߟߌ߯ߟߊ߸ ߊ߬ ߜߋ߲ߜߋ߲߫ ߛߏߝ߭ߌߦߋ ߛߎߔߙߍߡߎ߲ ߓߏ߲߫ ߛߊ߲ߘߐߕߊ ߣߴߊ߬ ߘߎ߰ߟߊ߬ߕߊ ߟߎ߬ ߞߎ߲߬ߠߊ߫ .
ߝ߭ߏߛߑߕߐߞ ߁߭ ߞߍ߫ ߘߊ߫ ߜ߭ߊߜ߭ߊߙߌ߲ ߞߋߟߋ߲ߔߋ߫ ߟߊ߫ ߝߏ߬ߟߏ߲߬ߝߊ߬ߟߊ߲߬ߕߍ߫ ߜߊ߲ߠߌ߲ ߛߊ߲ߡߊߞߎߟߎ߲ ߠߋ߬ ߘߌ߫߸ ߞߏ߬ߣߵߊ߬ ߛߋ߫ ߘߊ߫ ߣߐ߬ߝߍ߬ߜߍ߲߫ ߠߊ߫ ߞߊ߬ ߕߘߍ߬ ߛߏߦߎߛ ߁߭ ߗߋߦߊߟߌ ߘߐ߫߸ ߡߍ߲ ߞߎ߲߬ߝߊ߰ ߘߊ߫ ߓߋ߬ߟߌ ߡߊ߬ ߞߵߊ߬ ߘߍ߬ߢߐ߲߰ߞߍ߫ ߣߴߊ߬ ߕߊ߯ߡߊߢߐ߲߯ ߝ߭ߑߟߊߘߡߌߙ ߞߡߊߙߐߝ߭ ߟߎ߫ ߝߊ߰ .
ߖߘߐ߬ ߞߍߣߍ߲߫ ߕߘߍ߬ ߦߴߊ߬ ߘߌ߫ ߞߏ߫ ߝߊ߬ߛߏ ߣߊ߲߬ߞߌ߲ ߞߊߣߊ߬ ߝߊ߰߸ ߛߏߝ߭ߌߦߋ ߞߎ߲߬ߠߊ߬ߛߌ߮ ߟߎ߬ ߞߊ߬ ߜ߭ߊߜ߭ߊߙߌ߲ ߛߋ߲߬ߓߐ߫ ߝߏ߬ߟߏ߲߬ߝߊ߬ߟߊ߲߬ߕߍ߫ ߜߊ߲ߠߌ߲߫ ߣߊ߬ߕߐ ߟߎ߬ ߘߐ߫ .
ߊ߬ ߓߊ߲ ߞߐ ߘߐ߫ ߟߞߊ߬ߙߊ߲߬ߠߌ߲ ߞߎ߲߬ߝߊ߰ ߟߊ߫ ߖ߭ߎߞߐߝ߭ߛߑߞߌ߫ ߛߊ߲ߡߊ߫ ߝߊ߲ߞߊ ߣߌߘߐߦߊߟߌ߫ ( Engineering ) ߘߎ߲ߓߎ ߟߊ߫ ߁߉߆߈ ߞߏ߲ߞߏߜߍ ߟߊ߫߸ ߘߌ߬ߢߍ߬ ߞߍ߫ ߘߴߊ߬ ߡߊ߬ ߞߎߘߊ߫ ߘߌ߫ ߘߊ߬ߙߌ߬ߒ߬ߠߊ߬ ߛߊ߲ߡߊߞߎߟߎ߲ ߠߎ߬ ߟߊߜߊ߲ ߘߐ߫ .
ߜ߭ߊߜ߭ߊߙߌ߲ ߛߊ߬ ߘߴߏ߬ ߞߍ ߞߎ߲߬ߢߐ߲߰ ߟߏ߯ߟߎ ߡߊ߬ ߞߵߊ߬ ߕߏ߫ ߡߌߜ߭-߁߅ ߡߞߊ߬ߙߊ߲߬ߠߌ߲߫ ߜߊ߲ߠߌ߲ ߘߏ߫ ߟߊߓߏ߬ߙߌ ߞߊ߲߬ ߜߊ߲ߠߌ߲ ߟߊ߬ߓߌ߬ߟߊ߬ߟߌ߬ߟߊ߫ ߝ߭ߑߟߊߘߡߌߙ ߛߍߙߑߦߐߜ߭ߌ߲ߣ ߘߌ߫߸ ߏ߬ ߓߋ߬ ߘߊ߫ ߞߌߙߑߜ߭ߊߛ߭ ߛߏ ߡߊߜߍ߲ ߘߐ߫ .

ߞߎ߬ߥߊ߰ߡߍ߫ ߒߞߙߎ߬ߡߊ߫ ( ߕߎߟߊߝߌ߲ ߂߁ ߁߉߀߉ - ߞߏ߲ߞߏߘߌ߬ߓߌ ߂߇ ߁߉߇߂ ) ߕߘߍ߬ ߦߋ߫ ߜ߭ߊ߯ߣߞߊ߫ ߓߘߍ߬ߓߘߍ߬ߟߌ߬ߟߊ߬ ߥߎ߬ߦߊ߲߬ߞߌ߬ߟߌ߬ߟߊ ߟߋ߬ ߘߌ߫ .
ߝߘߊ߬ߝߌ߲߬ߠߊ߬ߟߊ߲߬ߘߌ ߡߊߞߊ߲ߞߊ߲ߓߊ߮ ߣߌ߬ߣߌ߬ߣߍ߲߸ ߒߞߙߎ߬ߡߊ߫ ߦߋ߫ ߊߝߙߌߞߌ߬ ߞߋ߬ߟߋ߲߬ߧߊ ߛߌ߲߬ߝߏ߲߬ߧߊ߬ߟߌ ߜߙߋ߬ߡߊߕߍ߰ߓߊ߮ ߛߌ߲߬ߝߏ߲ ߘߏ߫ ߟߋ߬ ߘߌ߫߸ ߊ߬ ߣߴߊ߬ ߞߊ߬ ߟߋ߬ߣߌ߲ߣ ߖߐ߮ ߞߐ߲ߘߐ߲ ߛߐ߬ߘߐ߲߬ ߁߉߆߂ ߟߊ߫ .
ߒߞߎ߬ߙߎߡߊ߬ ߓߊ߲ ߞߐ ߘߐ߫ ߛߊ߲߬ ߁߂ ߞߍ߫ ߟߊ߫ ߞߐߞߊ߲߬߸ ߊ߬ ߟߊ߫ ߞߊ߬ߙߊ߲ ߡߊߞߊ߬ߝߏ ߣߴߊ߬ ߟߊ߫ ߓߘߍ߬ߓߘߍ߬ߟߌ ߥߘߋ߬ߥߘߋ߬ߟߌ ߛߌ߲߬ߝߏ߲߬ߢߊ ߟߊ߫ ߝߘߊ߬ߠߊ߬ߟߊ߲߬ߘߌ ߕߐ߭ ߟߎ߬ ߝߍ߬ ߕߎ߲ߞߊߙߊ߲ߞߋ ߟߎ߬ ߘߐ߫߸ ߒߞߎ߬ߙߎߡߊ߬ ߞߴߊ߬ ߞߐߛߊ߬ߦߌ߲߬ ߜ߭ߏߟߘ ߞߏߛߕ ( ߛߊߣߌ߲ ߞߐ߰ߖߌ߬ߘߊ ) ߟߊ߫߸ ߞߊ߬ ߣߵߊ߬ ߟߊ߫ ߓߘߍ߬ߓߘߍ߬ߟߌ ߘߊߞߎ߲ ߘߊߡߌ߬ߣߊ߬߸ ߊ߬ ߣߌ߫ ߞߊ߬ ߞߍ߫ ߘߍ߲ߖߘߍߟߦߊ ߝߊ߬ߛߏ߬ߟߊ߬ߞߊ ߡߊߞߊ߲ߞߊ߲ߓߊ߮ ߘߏ߫ ߘߌ߫ .
ߊ߬ ߞߊ߬ ߓߍ߲߬ߓߍ߲ ߡߌ߬ߙߌ߲߬ߘߌ ߟߎ߬ ߟߊ߫ ߞߙߎߞߊ ߛߏ߯ߙߏ߫߸ ߏ߬ ߡߍ߲ ߞߊ߬ ߛߎߘߊ߲ߠߌ߲ ߛߐ߬ߘߐ߲߬ ߞߊߟߌߦߊ߫ ߘߐ߫߸ ߊ߬ ߟߊ߫ ߞߟߌߟߌ߫ ߓߟߏߕߍ߰ߓߊߟߌ ߞߏߛߐ߲߬ ߛߎߥߊ߲ߘߟߌ߫ ߞߏ ߡߊ߬ .
ߊ߬ ߣߘߊ߬ ߞߍ߫ ߜ߭ߏߟߘ ߞߏߛߕ ߞߏߕߌ߯ ߝߟߐ ߘߌ߫ ߁߉߅߂ ߟߊ߫߸ ߜ߭ߊ߯ߣߊ߬ ߣߵߊ߬ ߟߊ߫ ߘߍ߲ߖߘߍߟߦߊ ߛߐ߬ߘߐ߲߬ ߠߊ߫ ߓߙߌߕߊ߲ߓߊ߫ ߞߘߐ߫ ߁߉߅߇ ߟߊ߫߸ ߊ߬ ߟߊ߫ ߞߏߕߌ߯ ߝߟߐߦߊ ߟߐ߬ߘߎ߮ ߕߏ߫ ߘߴߊ߬ ߓߟߏ߫ .
ߜߊ߯ߣߞߊ ߟߎ߬ ߞߊ߬ ߛߌ߰ߞߊ߲߬ ߞߎߘߊ߫ ߟߊߘߊ߲߫ ߁߉߆߀ ߟߊ߫߸ ߊ߬ߟߎ߫ ߞߊ߬ ߒߞߎ߬ߙߎߡߊ߬ ߞߍ߫ ߜ߭ߊ߯ߣߊ߬ ߞߊ߲ߕߌ߮ ߘߌ߫ .
ߊ߬ ߟߊ߫ ߟߊ߬ߛߌ߲߬ߠߌ߲ ߕߘߍ߬ ߦߋ߫ ߘߍ߬ߟߐ߲߬ߘߐ߬ߦߊ ߣߌ߫ ߝߊߛߏ߬ߟߊ߲߬ߘߌ߬ߦߊ ߟߎ߫ ߟߋ߬ ߘߌ߫ ߢߐ߲߮ ߝߍ߫ .
ߊ߬ ߣߴߊ߬ ߞߊ߬ ߝߊ߬ߛߏ ߘߍ߲߰ߦߊ߬ߟߌ ߣߌ߫ ߜߟߐߡߌ߲ߞߏ ߟߎ߫ ߣߊ߲߬ߝߟߏ߬ߦߊ߬߸ ߊ߬ ߣߴߊ߬ ߞߊ߬ ߝߊ߬ߛߏ߬ߟߊ߬ߞߊ ߞߊߙߊ߲ ߞߊ߲ߞߋ ߝߊ߲߬ߞߊ߬ߡߊ ߘߏ߫ ߛߌ߲߬ߝߏ߲߬ߧߊ߫߸ ߊ߬ ߣߌ߫ ߞߊ߬ ߖߡߊ߬ߣߊ ߟߐ߲ߣߌ߲ߦߊ ߟߎ߬ ߣߌ߫ ߝߘߊ߬ߝߌ߲߬ߠߊ߬ߟߊ߲߬ߘߌ ߟߎ߬ ߘߊߘߐߓߍ߲߬ ߖߋߞߎ߫ .
ߒߞߎ߬ߙߎߡߊ߬ ߟߊ߫ ߥߊ߯ߕߌ ߟߊ߫߸ ߜ߭ߊ߯ߣߊ߬ ߞߊ߬ ߝߊ߲߬ߝߘߊ߬ ߢߌߡߊ ߟߋ߬ ߘߐߓߍ߲߬ ߊߝߙߌߞߌ߬ ߡߊ߲߬ߕߏ߬ߕߍ ߟߊ߲߬ߓߋ߬ߢߐ߱ߦߊ ߘߐ߫߸ ߊߝߙߌߞߌ߬ ߟߊ߫ ߘߍ߲ߖߘߍߟߦߊ߫ ߢߌߣߌ߲ ߕߎ߬ߡߊ ߟߊ߫ .
ߒߞߙߏߝߎߟ ߕߘߍ߬ ߛߏߣߍ߲ ߘߏ߫ ߟߋ߬ ߘߌ߫ ߒߖ߭ߋߡߊ߫ ߕߌ߲߬ߞߎߘߎ߲ ߘߐ߫߸ ߜ߭ߏߟߘ ߞߏߛߕ ߥߙߏ߬ߘߎ߮-ߕߟߋ߬ߓߋ ߘߐ߫߸ ߝߊ߬ߙߊ߲߬ߛߌ߬ ߟߊ߫ ߥߙߎߣߍ߫ ߜߋ߲߫ ߞߐ߰ߖߌ߬ߘߊ ߓߐߕߏ߲ ߡߊߜߍ߲ ߘߐ߫ .
ߊ߬ߟߋ ߝߊ߬ ߡߊߞߍߣߍ߲߫ ߕߎ߲߬ ߕߍ߫ ߘߋ߲ߓߦߊ ߘߐ߫ ߦߋ߲߬߸ ߞߏ߬ߣߌ߲߬ ߊ߬ ߕߘߍ߬ ߦߋ߫ ߛߌ߬ߦߊ߬ߞߌ߬ߦߊ ߟߋ߬ ߟߊ߫ ߤߊߟߝ ߊߛߌߣߌߎ߫߸ ߊ߬ ߞߴߊ߬ ߟߊ߫ ߓߊ߯ߙߊ߫ ߘߊߓߊ߲߫ ߦߋ߲߬ ߠߋ߬ ߤߊ߲߯ ߞߊ߬ ߥߴߊ߬ ߛߌ߰ ߊ߬ ߟߊ߫ ߛߊ߬ߦߊ ߟߊ߫ .
ߞߎ߬ߥߊ߰ߡߍ߫ ߒߞߙߎ߬ߡߊ߫ ߟߊߡߐ߬ ߘߴߊ߬ ߟߊ߫ ߘߋ߲ߓߦߊ ߣߴߊ߬ ߡߊ߬ߡߐ߮ ߟߎ߬ ߟߋ߬ ߓߟߏ߫߸ ߊ߬ ߡߏߦߌߓߊ߮ ߡߍ߲ ߡߊߕߊ߯ߣߍ߲߫ ߕߘߍ߬ ߊ߬ ߟߊ߫߸ ߏ߬ ߟߎ߫ ߕߘߍ߬ ߦߋ߫ ߣߊ߬ ߟߊ߫ ߓߐ߫ ߟߴߊ߬ ߡߊ߬ ߕߎ߬ߡߊ߬ ߓߍ߯ .
ߊ߬ ߞߵߊ߬ ߟߊ߫ ߘߋߣߍ߲ߦߊ ߘߐߕߍ߰ ߖߛߎ߬ ߛߎߡߊ ߘߐ߫ ߣߌ߫ ߤߊߡߌ߲߫ ߕߍ߫߸ ߊ߬ߟߎ߬ ߟߊ߫ ߕߏ߯ߘߊ ߟߊ߫߸ ߥߊ߭ ߘߐ߫߸ ߊ߬ ߣߌ߫ ߞߐ߰ߖߌ߬ߘߊ ߟߊ߫ .
ߊ߬ ߕߐ߯ߟߊ߫ ߘߊ߫ ߞߎ߬ߥߊ߰ߡߍ߬ ߕߐ߮ ߟߊ߫ ߞߊ߬ ߓߍ߲߬ ߊߞߊ߲ ߠߎ߬ ߟߊ߫ ߣߊߡߎ߲ ߠߋ߬ ߡߊ߬߸ ߘߋ߲ ߗߍ߬ߡߊ߲ ߡߍ߲ ߛߐ߬ߘߐ߲߬ ߣߍ߲߫ ߦߋ߫ ߞߍ߲ߘߍߟߏ߲ ߡߊ߬ , ( ߊߛ߭ߊ߲ߕߌ ߥߟߊ߫ ߝߊ߲ߕߌ߫ ߛߌߦߊ ) .
ߞߵߊ߬ ߕߘߍ߬ ߊ߬ ߦߋ߫ ߊߡߋߙߌߞߌ߬ ߞߊ߬ߝߏ ߘߍ߬ߣߍ߲߸ ߊ߬ ߟߐ߲ߣߍ߲߫ ߕߘߍ߬ ߦߴߊ߬ ߝߑߙߊ߲ߛߌߛ ߒߥߌߦߊ߫ ߞߏ߬ߝߌ߫ ߒߞߎ߬ߙߎߡߊ߬ ߕߐ߮ ߟߋ߬ ߡߊ߬߸ ߞߏ߬ߝߌ߫ ߦߋ߫ ߕߐ߮ ߟߋ߬ ߘߌ߫߸ ߡߍ߲ ߦߋ߫ ߟߊ߫ ߟߊ߫ ߛߌ߬ߣߌ߲߬ߟߏ߲ ߘߋ߲ ߗߍ߬ߡߊ߲ ߛߐ߬ߘߐ߲߬ߣߍ߲ ߠߎ߬ ߟߊ߫ .
ߊ߬ ߛߋ ߞߐ ߘߐ߫ ߡߊ߲߬ߛߊ߬ߟߊ߫ ߘߍ߬ߣߍ߲ ( ߊ߲߬ߜ߭ߌ߬ߟߋ߬ߘߎ߯ ) ߁߉߄߅ ߟߊ߫߸ ߊ߬ ߞߵߊ߬ ߕߐ߮ ߦߟߍ߬ߡߊ߲߬ ߞߐ ߟߊ߫߸ ߞߴߊ߬ ߕߏ߫ ߞߎ߬ߥߊ߰ߡߍ߬ ߕߐ߮ ߡߊ߬ ߞߋߟߋ߲ߘߌ߫߸ ߞߴߊ߬ ߞߟߌ߫ ߛߊ߫ ߞߏ߫ ߞߎ߬ߥߊ߰ߡߍ߬ ߒߞߎ߬ߙߎߡߊ߬ .
ߞߏ߬ߣߌ߲߬ ߌߕߣߌߖߊ߫ ߏߓߙߌ߫ ߊߘߏ߫ ߕߊ߫ ߝߐߟߌ߫ ߘߐ߫߸ ߞߏ߫ ߒߞߙߎߡߊ߫ ߞߏ߫ ߟߊߦߟߍ߬ ߘߴߊ߬ ߞߎ߲߬ ߞߊ߬ ߓߍ߲߬ ߣߊߡߎ߲ ߠߋ߬ ߡߊ߬߸ ߏ߬ ߡߍ߲ ߦߋ߫ ߟߊ߫ ߟߊ߫ ߘߋ߲ ߗߍ߬ߡߊ߲ ߞߐ߬ߣߐ߲߬ߘߐ߬ߣߊ߲ ߠߊ߫߸ ߒߞߎ߬ߙߎߡߊ߬ ߘߏ߲߬ ߕߘߍ߬ ߦߴߏ߬ ߘߊߞߎ߲ ߠߋ߬ ߘߐ߫߸ ߓߊ ߡߛߏ߬ ߞߙߎ ߟߋ߬ ߕߘߍ߬ ߦߴߊ߬ ߝߊ߬ ߞߎ߲߬ .
ߏ߬ ߓߍ߯ ߣߴߊ߬ ߕߊ߸ ߊ߬ ߝߊ߬ ߕߐ߮ ߟߊߕߍ߰ߣߍ߲߬ ߞߋߟߋ߲ ߡߊ߫ ߟߐ߲߫ .
ߘߊ߲߬ߕߍ߰ߟߌ ߛߎ߮_ߎ߯_ߛߎ߫ ߞߍߣߍ߲߫߸ ߏ߬ ߟߎ߫ ߛߌ߫ ߡߊ߫ ߛߴߊ߬ ߝߊ߬ ߕߐ߮ ߡߊߕߍ߰ ߟߊ߫߸ ߝߏ߫ ߞߵߊ߬ ߝߐ߫ ߕߋ߲߬ ߞߏ߫ ߊ߬ ߕߘߍ߬ ߦߋ߫ ߛߌ߬ߦߊ߬ߞߌ ߟߋ߬ ߘߌ߫ .
ߞߏ߬ߣߌ߲߬ ߝߐ߰ߓߍ߬ ߞߊ߲ߞߋ ߕߊ߯ߌߡ ߟߊ߫ ߘߟߊߛߎ߲ߓߎߟߌ ߘߏ߫ ߕߊ߫ ߝߐߟߌ߫ ߘߐ߫߸ ߞߏ߫ ߊ߬ ߝߊ߬ ߕߘߍ߬ ߦߋ߫ ߏߔߊ߲ߦߌ߲߫ ߞߏ߬ߝߌ ߒߥߌߦߣߊ߫ ߒߜ߭ߟߏߡߊ߫ ߟߋ߬ ߘߌ߫߸ ߏ߬ ߡߍ߲ ߕߘߍ߬ ߦߋ߫ ߓߐ߫ ߟߊ߫ ߒߞߙߏߝߎߟ߸ ߊߞߊ߲ ߠߋ߬ ߕߘߍ߬ ߦߴߊ߬ ߘߌ߫߸ ߊߛߏߣߊ ߓߏߟߏ߲ ߘߐ߫ , ߊ߬ ߣߊ߬ߘߊ߫ ߦߟߍ߬ߡߊ߲߬ ߕߊߙߑߞߎߥߊ ߒߛߎߥߍߡ ߞߐߟߊ߬߸ ߊ߬ ߞߴߊ߬ ߟߊ߫ ߛߌ߬ߦߊ߬ߞߌ߬ߦߊ ߘߊߓߊ߲߫ ߦߋ߲߬ ߡߍ߲ ߘߐ߫ .
ߏߔߊ߲ߦߌ߲߫ ߒߜ߭ߟߏߡߊ߫ ߡߊߓߏ߲߬ߢߊ߬ߣߍ߲߫ ߕߘߍ߬ ߦߋ߫ ߊ߬ߟߎ߬ ߟߊ߫ ߟߊ߬ߟߌ߰ߟߌ߬ߞߊ߲߬ ߕߋߟߋ߲ߣߍ߲ ߠߎ߬ ߞߏߛߐ߲߬߸ ߏ߬ ߟߋ ߞߵߊ߬ ߞߍ߫ ߡߊ߬ߞߏ߬ߢߊ߬ߟߊ ߘߌ߫ ߦߋߢߐ߲߮ߠߊ ߣߌ߫ ߡߐ߱ ߟߎ߬ ߣߌ߫ ߢߐ߲߯ߕߍ ߞߏ ߟߎ߬ ߘߐ߫ , ߊ߬ ߛߊ߬ ߘߊ߫ ߁߉߂߇ ߟߊ߫ .
ߞߎ߬ߥߊ߰ߡߍ߬ ߞߋߟߋ߲߫ ߠߋ߬ ߕߘߍ߬ ߊ߬ ߣߊ߫ ( ߓߊ߫ ) ߓߟߏ߫ ߘߋ߲߫ ߘߌ߫ .
ߊ߬ ߣߊ߫ ߞߴߊ߬ ߟߊߕߊ߯ ߞߊ߬ߙߊ߲߬ߕߊ ߟߊ߫ ߤߊߟߝ ߊߛߣߌ߫߸ ߏ߬ ߡߍ߲ ߕߘߍ߬ ߦߋ߫ ߝߓߊ߬ߟߊ߬ߞߊ ߟߎ߬ ߟߊ߫ ߗߋߦߊߟߌ ߟߊ߫ ߟߊ߬ߛߌ߲߬ߠߌ߲ ߞߐ߬ߣߐߡߊ߬߸ ߊ߬ ߞߋߟߋ߲߫ ߕߘߍ߬ ߦߋ߫ ߞߊ߬ߙߊ߲߬ߘߋ߲߬ ߝߊߘߌߦߊߓߐߣߍ߲߫ ߘߌ߫ ߦߋ߲߬ ߡߍ߲ ߘߐ߫ .
ߊߟߌߡߊ߲ߘߎ߯ߞߊ߫ ߝߓߊ߬ߟߞߊ߬ ߕߎߓߊߓߎ߫ ߡߏߙߌ ߘߏ߫ ߕߐ߮ ߕߘߍ߬ ߞߏ߫ ߗ߭ߋߐߙߗ߭ ߝߌߛ߭ߍߙ߸ ߏ߬ ߣߌ߬ߣߌ߬ߣߍ߲߬ ߘߌ߫ ߞߴߊ߬ ߟߊ߫ ߞߊ߬ߙߊ߲ ߞߎ߲߬ߝߟߐ ߞߊ߲߫ ߞߏߛߓߍ߫ .
ߊ߬ ߣߊ߫ ߋߟߌߖ߭ߊߓߍߕ ߒߦߊߣߌ߲ߓߊ߫ ( ߁߈߇߆ / ߇߇ - ߁߉߇߉ ) ߞߴߊ߬ ߦߌ߬ߘߊ߫ ߟߋ߬ ߞߴߊ߬ ߛߐ߬ߘߐ߲߬ ߘߊ߫ ߁߉߁߂ ߟߋ߬ ߟߊ߫߸ ߞߏ߬ߣߌ߲߬ ߒߞߎ߬ߙߎߡߊ߬ ߞߴߊ߬ ߛߓߍ߫ ߞߴߊ߬ ߛߐ߬ߘߐ߲߬ ߘߊ߫ ߕߎߟߊߝߌ߲ ߕߟߋ߬ ߁߈ ߁߉߀߉ ߟߋ߫ ߟߊ߫ , ߞߍ߲ߘߍߟߏ߲ ߘߏ߫ ߡߊ߬ .
ߒߦߊߣߌ߲ߓߊ߫ ߕߘߍ߬ ߦߋ߫ ߒߛߎߥߍߡ ߞߊ ߟߋ߬ ߘߌ߫߸ ߊ߬ߟߎ߬ ߟߊ߫ ߘߋ߲ߓߦߊ ߦߋ߫ ߒߜ߭ߏߣߊ߫ ߟߋ߬ ߘߌ߫߸ ߊ߬ ߕߘߍ߬ ߦߋ߫ ߖߍ߯ߟߐ߮ߕߌ߮ ߟߋ߬ ߘߌ߫߸ ߊ߬ ߣߌ߫ ߖߎ߬ߟߦߊ߬ ߡߌߛߍ߲ ߠߎ߬߸ ߊ߬ ߣߊ߬ߘߊ߫ ߝߘߎ߫ ߒߞߎ߬ߙߎߡߊ߬ ߝߊ߬ ߓߟߏ߫ .
ߒߞߎ߬ߙߎߡߊ߬ ߛߐ߬ߘߐ߲߬ ߕߟߋ߬ ߈ ߘߝߊߣߍ߲߸ ߊ߬ ߝߊ߬ ߞߴߊ߬ ߕߐ߯ߟߊ߫ ߞߏ߫ ߝߑߙߊ߲ߛߌߛ ߒߥߌߦߊ߫ ߞߏ߬ߝߌ߫߸ ߊ߬ߟߎ߬ ߟߊ߫ ߘߋ߲ߓߦߊ ߘߏ߫ ߕߊ߫ ߝߐߟߌ߫ ߘߐ߫߸ ߞߏ߫ ߊ߬ ߡߏߦߌߓߊ߮ ߟߎ߬ ߣߊ߬ߘߴߊ߬ ߕߐ߮ ߦߟߍ߬ߡߊ߲߫ ߞߏ߫ ߝߑߙߊ߲ߛߌߛ ߞߏ߬ߝߌ߫ ߒߜ߭ߟߏߡߊ߫ .
ߊ߬ ߕߎ߬ߜߍ߬ߕߎ߬ߜߍ߬ ߘߊ߫ ߞߊ߬ߙߊ߲߬ߕߊ ߛߊ߯ߘߊ߫ ߝߟߐ ߟߊ߫ ߛߊ߲߬ ߁0 ߞߎ߲߬ߕߊ߮ ߞߘߐ߫߸ ߞߴߊ߬ ߘߊߡߌ߬ߣߵߊ߬ ߛߊ߲߬ ߈ ߡߊ߬ .
ߊ߬ ߞߍ߫ ߘߊ߫ ߞߊ߬ߙߊ߲߬ߛߏ ߞߊ߬ߙߊ߲߬ߘߋ߲-ߞߙߊ߬ߡߐ߮ ߘߌ߫ ߁߉߂߅ ߝߊ߲߭ߝߍ߬߸ ߊ߬ ߣߴߊ߬ ߘߏ߲߬ ߘߊ߫ ߝߓߊ߬ߟߞߊ߬ߦߊ ( ߌߛߟߊߞߦߊ ) ߘߐ߫ .
ߊ߬ ߕߘߍ߬ ߦߋ߫ ߞߊ߬ߙߊ߲߬ߕߊ ߟߊ߫ ߦߋ߲߬ ߕߎ߬ߡߊ ߡߍ߲߸ ߞߎ߲߬ߠߊ߬ߛߌ߮ ߟߞߊ߬ߙߊ߲߬ߠߌ߲ ߞߊ߬ߙߊ߲߬ߘߊ ߗߋߕߌ߯ ߙ߭ߝ߭ߋߙߊ߲ߘ ߊߟߍߞ ߜ߭ߊ߯ߙߑߘߌ߲ ߓߑߙߊ߭ߛߋ߫ ߞߴߊ߬ ߞߙߐ߬ߛߌ߬ ߕߴߊ߬ ߘߐ߫ ߞߏߛߓߍ߫߸ ( ߞߊ߬ߙߊ߲߬ߕߊ ߏ߬ ߡߍ߲ ߦߟߍ߬ߡߊ߲߬ ߘߊ߫ ߞߐߟߊ߫ ߞߴߊ߬ ߞߍ߫ ߊߞߙߊ߫ ߞߊ߬ߙߊ߲߬ߕߊ ߊߗߌߡߋߕߊ߬ ߘߌ߫ ) ߸ ߜ߭ߏߟߘ ߞߏߛߕ ߞߎߓߋߘߊ ߟߊ߫ .
ߝߑߙߊߛߋ߫ ߞߊ߬ ߡߙߌߘߐ ߕߊ߬߸ ߛߊ߫ ߒߞߎ߬ߙߎߡߊ߬ ߘߌ߫ ߞߴߊ߬ ߟߊ߫ ߞߊ߬ߙߊ߲߬ߕߊ ߟߊ߬ߞߊ߬ߙߊ߲߬ߣߌ߲߬ߠߊ ߘߏ߫ ߘߌ߫ .
ߞߊ߬ߙߊ߲߬ߕߊ ߏ߬ ߗߋߝߊ ߛߙߍߞߍ ߡߍ߲ ߞߵߊ߬ ߟߊ߫ ߞߊ߬ߙߊ߲ ߞߍ߫ ߞߏߟߎ߲ߓߌߦߊ߫߸ ߞߑߥߋߜߑߦߌߙ ߊߜ߭ߑߙߋ߫߸ ߏ߬ ߞߴߊ߬ ߟߊ߫ ߞߏ ߟߊߕߊ߯ߡߊ߫ ߡߊߙߑߞߎߛ ߜ߭ߊߙߑߝ߭ߋ߫ ߡߙߌߘߐ ߟߊ߫߸ ߊ߬ ߣߌ߫ ߥߍߓ ߘߎ ߓߏߥߊ , ߊߜ߭ߑߙߋ߫߸ ߝߑߙߊߛߋ߫߸ ߊ߬ ߣߌ߫ ߡߐ߰ ߜߘߍ߫ ߟߎ߫ ߝߣߊ߫ ߊߗߌߡߏߕߊ߫ ߦߋ߲߬߸ ߏ߬ ߟߎ߫ ߞߵߊ߬ߟߎ߬ ߟߊ߫ ߟߊ߬ߞߊ߬ߙߊ߲߬ߠߌ߲ ߞߍ߫ ߟߋ߬߸ ߓߊ ߓߊ߯ߙߊߢߐ߲߯ߦߊ ߘߌ߫ ߣߊ߬ ߘߏ߲߬ ߛߌߦߊ ߟߎ߬ ߕߍ߫߸ ߞߊ߬ ߜ߭ߏߟߘ ߞߏߛߕ ߞߎ߲߬ߠߊߛߌ߰߸ ߞߏ߬ߣߌ߲߬ ߒߞߎ߬ߙߎߡߊ߬ ߞߵߏ߬ ߟߊߞߊ߲߬ߘߏ߬ ߟߋ߬߸ ߞߴߊ߬ ߖߌ߰ ߟߊ߫ ߞߏ߫ ߝߏ߫ ߝߘߊ߬ߝߌ߲ ߠߎ߬ ߓߊ߯ ߞߎ߲߬ߠߊ߬ߛߌ߰ߟߌ ߘߊߡߌ߬ߣߊ߬߸ ߏ߬ ߘߴߊ߬ ߕߘߍ߬ ߊ߬ߟߋ ߖߍ߬ߘߍ ߦߋ߫ ߞߎ߲߬ߦߊ ߟߊ߫ .
ߊ߬ ߓߊ߲ ߞߐ ߘߐ߫ ߊ߬ߟߎ߬ ߟߊ߫ ߞߙߊ߬ߡߐ߰ߦߊ ߟߊ߬ߘߌ߬ߢߍ߬ߟߌ߬ ߛߓߍ ߘߐ߬ߘߐ߲߬ ߠߊ߫ ߥߋߟ ߞߊ߬ߙߊ߲߬ߘߊ ߓߊߖߎߟߞߊ ߟߴߊߗߌߡߏߕߊ߫ ߁߉߃߀ ߟߊ߫߸ ߒߞߎ߬ߙߎߡߊ߬ ߞߊ߬ ߞߙߊ߬ߡߐ߰ߦߊ ߟߐ߬ߘߎ߮ ߘߏ߫ ߛߐ߬ߘߐ߲߬ ߝߓߊ߬ߟߊ߬ߞߊ ߟߎ߬ ߟߊ߫ ߞߊ߬ߙߊ߲߬ߕߊ ߛߊ߯ߘߊ߫ ߝߟߐ ߟߊ߫߸ ߋߟߑߡߌߣߊ߫ ߁߉߃߁ ߠߊ߫ .
ߛߊ߲߬ ߞߋߟߋ߲ ߕߊ߬ߡߌ߲ ߞߏ ߦߋ߲߬߸ ߊ߬ ߞߍ߫ ߘߊ߫ ߞߊ߬ߙߊ߲߬ߛߏ ߊߞߑߛߌߡ ߗߋߕߌ߮ ߘߌ߫ .
ߊ߬ ߞߴߊ߬ ߕߏ߫ ߊߞߑߛߌߡ ߠߋ߬߸ ߞߴߊ߬ ߛߋ߲߭ ߠߊߖߌ߭ ߘߊߡߌ߬ߣߊ߬ ߓߘߍ߬ߓߘߍ߬ߟߌ ߘߐ߫߸ ߊ߬ ߞߊ߬ ߒߖ߭ߌߡߊ߫ ߡߟߋߞߎߦߊ ߘߍ߭ ߛߌ߲ߘߌ߫ ߦߋ߲߭ ߠߋ߫ .
ߊ߬ ߞߍ߫ ߘߊ߫ ߞߊ߬ߙߊ߲߬ߝߊ ߘߌ߫߸ ߝߓߊ߬ߟߊ߬ߞߊ ߟߎ߬ ߟߊ߫ ߟߊ߬ߞߐ߰ߟߌ ߘߏ߫ ߛߋ߲߭ߝߍ߬߸ ߁߉߃߃ ߟߵߊߡߌߛߊߣߏ߫ .
ߢߣߊߡߦߊ ߟߊ߫ ߞߏ߬ߣߊ߬ߦߊ ߣߴߊ߬ ߕߊ߸ ߊ߬ ߘߌ߬ߢߍ߬ ߘߊ߫ ߌߛߦߊ ߡߊ߬ .
ߒߞߎ߬ߙߎߡߊ߬ ߕߘߍ߬ ߦߋ߫ ߝߐ߰ߓߍ߬ߦߊ߬ߟߊ ߟߎ߬ ߟߊߡߍ߲߫ ߠߊ߫߸ ߊ߬ ߣߌ߫ ߖߋ߬ߟߌ߬ߓߊ߬ߦߊ߫ ߟߏ߲ ߘߏ߫ ߞߊ߲ߕߌ߯ ߒߣߊ߲ߡߑߘߌ ߊߖ߭ߞߌߔߊߙߑߟߊ߫߸ ߞߴߊ߬ ߕߘߍ߬ ߏ߬ ߦߋ߫ ߞߊ߬ߙߊ߲߬ߠߊ߬ߘߋ߲߬ߦߊ ߟߊ߫ ߊߗߌߡߏߕߊ߫߸ ߊ߬ߟߎ߫ ߝߌ߬ߟߊ ߞߵߊ߬ߟߎ߬ ߢߐ߲߮ ߦߋ߫߸ ߞߊ߬ ߣߌ߬ߣߌ߬ ߊߖ߭ߞߌߥߋ߫ ߡߊ߬߸ ߞߊ߬ ߒߞߎ߬ߙߎߡߊ߬ ߟߊ߫ ߣߊ߬ߝߊ ߓߊߟߌ߫ ߝߘߊ߬ߝߌ߲ ߝߊ߬ߛߏ߬ߟߊ߬ߞߊ ߟߎ߬ ߦߋ߫ .
ߞߊ߬ߙߊ߲߬ߠߊ߬ߘߋ߲߬ ߝߏߣߌ߲ߞߋ ߞߴߊ߬ ߟߊ߫ ߞߊ߬ߙߊ߲ ߘߊߓߊ߲߫ ߞߏ ߘߐߞߕߌ߫ .
ߊߖ߭ߞߌߥߋ߫ ߞߴߊ߬ ߟߊ߫ ߞߊ߬ߙߊ߲ ߞߍ߫ ߞߊ߬ߙߊ߲߬ߘߊ ߟߌ߲ߞߏ߲ߟ ߟߋ߬ ߟߊ߫߸ ߞߊ߬ߙߊ߲߬ߘߊ ߏ߬ ߕߘߍ߬ ߦߋ߫ ߝߘߊ߬ߝߌ߲߬ ߞߊߙߊ߲ߕߊ ߘߝߐ߬ߡߊ ߟߋ߬ ߘߌ߫߸ ߗߌߛߑߕߊ߬ ߘߍ߬ߘߊ ߟߊ߫߸ ߔߍ߲ߛߌߟߑߝ߭ߊߣߌ߫߸ ߝߌߟߊߘߍߟߑߝߌ߫ ߕߟߋ߬ߓߋ ߘߐ߫ , ߊ߬ ߞߊ߬ ߒߞߎ߬ߙߎߡߊ߬ ߟߊߟߌ߫ ߞߴߊ߬ ߝߣߊ߫ ߦߴߊ߬ ߕߐ߮ ߛߓߍ߫ ߦߋ߲߬ .
ߒߞߎ߬ߙߎߡߊ߬ ߗߌߙߏ߲߫ ߘߴߊ߬ ߟߊ߫ ߖߊ߯ߓߘߊ ߘߏ߲߬ߠߌ߲ ߥߟߊ߬ߟߊ߬ߓߐ ߘߐ߫߸ ߣߊ߲߬ߝߟߏ ߘߏ߫ ߘߌ߫ ߘߴߊ߬ ߡߵߊ߬ ߞߐߛߊߦߌ߲߫ ߛߙߊ ߞߏ ߣߴߊ߬ ߟߊ߫ ߞߊ߬ߙߊ߲ ߘߊߓߊ߲߫ ߞߏ ߘߴߊ߬ ߡߏߦߌߓߊ߮ ߟߎ߬ ߕߙߐߝߍ߫ , ߊ߬ ߞߴߊ߬ ߟߊ߫ ߕߊ߯ߡߊ ߏ߬ ߟߋ ߞߍ߫߸ ߞߊ߬ ߓߐ߫ ߓߙߌߕߊ߲ߓߊ߫ ߞߊ߬ ߕߴߊߝߙߌߞߌ߬ ߖߡߊ߬ߣߊ߬ ߞߐ߲ߛߐ߲ߧߊߓߊߟߌ߫ ߞߋߟߋ߲ ߘߐ߫ ߋߗߏ߯ߔߌ߫߸ ߌߕߊߟߌ߫ ߞߵߏ߬ ߡߍ߲ ߡߊߜߐ߬ߙߐ߲߬ߞߕߐ߬ ߕߎ߬ߡߊ ߘߏ߫ ߟߊ߫ .
ߊ߬ ߘߏ߲߬ ߣߴߊߡߋߙߌߞߌ߬ ߞߊ߬ߝߏ߫ ߘߍ߬ߣߍ߲ ߞߣߐ߫ ߞߏ߲ߓߌߕߌ߮ ߟߊ߫ ߁߉߃߃ ߟߊ߫ .
ߒߞߎ߬ߙߎߡߊ߬ ߕߘߍ߬ ߦߴߊ߬ ߝߍ߬ ߕߎ߬ߡߊ ߘߏ߫ ߟߊ߫ ߞߊ߬ ߘߏ߲߬ ߟߌ߲ߞߏ߲ߟ ߞߊ߬ߙߊ߲߬ߘߊ ߟߊ߫߸ ߞߴߊ߬ ߕߘߍ߬ ߊ߬ ߡߴߊ߬ ߟߊ߫ ߞߊ߬ߙߊ߲ ߘߊߡߌ߬ߣߊ߫ ߦߋ߲߬ ߡߎߣߎ߲߬ .
ߊ߬ ߞߴߊ߬ ߟߊ߫ ߗߋߛߓߍ߫ ߗߋ߫ ߞߊ߬ߙߊ߲߬ߕߊ ߡߊ߬ ߬ߕߙߊߓߊ ߕߟߋ߬ ߁߭ ߁߉߃߅ ߟߊ߫߸ ߞߊ߬ ߞߊ߬ߙߊ߲߬ߕߊ ߟߊߟߐ߲ߣߌ߲ߦߊ߫ ߞߴߊ߬ ߟߊ߫ ߢߌ߬ߣߌ߲߬ߞߊ߬ߟߌ ߓߌ߬ߟߊ ߦߋ߲߬߸ ߞߴߏ߬ ߓߘߊ߫ ߕߊ߬ߡߌ߲߬ ߛߊ߲߬ ߞߋߟߋ߲߫ ߠߊ߫ .
ߊ߬ ߛߋ߫ ߣߍ߲ ߣߌߥߦ ߦߐߙߞ ߞߏ߲ߓߌߕߌ߮ ߟߊ߫ ߁߉߃߅ ߟߊ߫߸ ߊ߬ ߥߊ߫ ߘߊ߫ ߛߋ߫ ߔߍ߲ߛߌߟߑߝ߭ߊߣߌ߫߸ ߛߊ߲߬ߕߟߊ߬ ߛߙߊ ߘߝߊ߫ ߓߊߟߌߦߊ ߣߴߊ߬ ߕߊ߸ ߊ߬ ߞߴߊ߬ ߕߐ߮ ߛߓߍ߫ ߦߋ߲߬ .
ߏ߬ ߞߍ ߊ߬ ߞߊ߬ ߓߊ߲߬ߘߊ߬ߡߌߘߊ ߘߏ߫ ߛߐ߬ߘߐ߲߫ ߦߋ߲߬ ߖߏߣߊߖߏߣߊ߫߸ ߡߍ߲ ߘߴߊ߬ ߞߍ߫ ߊ߬ ߘߌ߫ ߛߴߊ߬ ߟߊ߫ ߞߊ߬ߙߊ߲ ߘߊߓߊ߲߫ ߠߊ߫ ߟߌ߲ߞߏ߲ߟ ߞߊ߬ߙߊ߲߬ߕߊ ߟߊ߫ .
ߊ߬ ߞߴߊ߬ ߟߴߊߡߋߙߌߞߌ߬ ߓߐߒߡߊߟߌ ߓߍ߯ ߞߍ߫ ߥߏߘߌ߫ ߞߏ߫ ߟߊߘߐ߮ߦߊ ߏ߬ ߟߋ ߘߐ߫ .
ߖߐ߲߬ߛߴߊ߬ ߘߌ߫ ߛߋ߫ ߞߏ߫ ߝߌ߬ߟߊ ߢߊ߬ ߟߊ߫߸ ߊ߬ ߞߴߊ߬ ߟߊ߫ ߥߎ߬ߛߎ ߓߍ߯ ߞߍ߫ ߓߟߏߝߍ߬ ߓߊ߯ߙߊ ߟߎ߬ ߟߋ߬ ߟߊ߫߸ ߦߏ߫ ߕߙߏ߬ߞߏ߬ ߟߊ߫ ߞߏߟߌ .
ߊ߬ ߣߌ߫ ߞߊ߬ ߕߏ߫ ߥߊ߫ ߟߊ߫ ߝߘߊ߬ߝߌ߲ ߠߎ߬ ߟߊ߫ ߓߊ߬ߕߏ߬ߓߏ߲߬ ߡߊߟߐ߲ߓߊߟߌ ߟߎ߬ ߟߊ߫ ߞߊ߯ߙߌߟߏ߲߸ ߝߌߟߊߘߍߟߑߝߌ߫߸ ߣߌߥߦ ߦߐߙߞ ߒߞߎ߬ߙߎߡߊ߬ ߞߊ߬ ߓߊߘߎ߲ߧߊ ߛߐ߬ߘߐ߲߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߘߍ߬ߟߐ߲߬ߘߐ߬ߦߊ ߘߐ߫ ߁߉߃߉ ߟߊ߫߸ ߟߌ߲ߞߏ߲ߟ ߞߴߊ߬ ߕߐ߱ߦߊ߫ ߏ߬ ߟߋ ߞߐ߫ ߛߊ߫߸ ߞߴߊ߬ ߞߍ߫ ߟߊ߬ߘߍ߰ ߞߎ߲߬ߠߊ߬ߛߌ߰ߟߊ ߘߌ߫ ߥߘߋ߬ߥߘߋ߬ߟߌ ߘߐ߫߸ ߊ߬ ߣߊ߬ ߘߊ߫ ߡߊ߬ߞߟߌ߬ߟߌ߬ ߛߓߍ ߟߎ߬ ߛߐ߬ߘߐ߲ ߘߊߡߌ߬ߣߊ߬߸ ߊ߬ ߣߌ߫ ߞߊ߬ ߞߍ߫ ߞߊ߬ߥߊ߲߬ߘߌ߬ߟߊ ߘߌ߫ ߓߊ߬ߕߏ߬ߓߏ߲߬ ߡߊߟߐ߲ߓߊߟߌ ߟߎ߬ ߟߊ߫ ߝߌߟߊߘߍߟߑߝߌ߫ ߊ߬ ߣߌ߫ ߣߌߥߦ ߦߐߙߞ .
ߒߞߎ߬ߙߎߡߊ߬ ߞߴߊ߬ ߕߐ߮ ߛߓߍ߫ ߟߊ߬ߞߐ߰ߟߌ ߘߏ߫ ߘߐ߫ ߟߌ߲ߞߏ߲ߟ ߣߌ߫ ߟߑߝ߭ߊߌ߫ ߖߊ߯ߓߘߊ ߟߊ߫ ߔߍ߲ߛߌߟߑߝ߭ߊߣߌ߫ ߁߉߄߉ ߟߊ߫߸ ߝߌߟߊߘߍߟߑߝߌ߫ .
ߊ߬ ߞߊ߬ ߓߊߘߎ߲ߧߊ ߛߐ߬ߘߐ߲߬ ߣߊߡߎ߲ߘߐߞߏ ߘߐ߫ ߟߌ߲ߞߏ߲ߟ ߁߉߄߂ ߟߊ߫߸ ߊ߬ ߞߍ߫ ߘߊ߫ ߞߊ߬ߙߊ߲߬ߠߊ߬ߘߋ߲ ߠߎ߬ ߘߐ߫ ߓߍ߬ߘߍ ߘߌ߫ ߥߟߊ߬ߘߊ ߘߐ߫ .
ߏ߬ ߛߊ߲߬ߣߊ߬ߞߊ߸ ߊ߬ ߞߊ߬ ߥߘߋ߬ߥߘߋ߬ߟߌ ߣߌ߫ ߟߐ߲ߞߏ ߟߎ߬ ߡߊߡߍ߬ߙߍ߲߬ ߞߊ߬ߙߊ߲ ߘߐ߫ .
ߊ߬ ߕߘߍ߬ ߔߍ߲ߣ ߕߎ߬ߡߊ ߡߍ߲߸ ߒߞߎ߬ߙߎߡߊ߬ ߓߊ߯ߙߊ߫ ߘߊ߫ ߞߊ߲ߟߐ߲ߠߊ߫ ߥߌߟߑߦߊߡ ߌߝ߭ߙߍߕ ߥߌߟߑߡߊ߫ ߝߍ߬߸ ߞߊ߬ ߛߋ߫ ߖߐ߯ߙߊ߲߫ ߞߎߡߟߊ ߘߏ߫ ߡߊߛߐ߫ ߟߊ߫߸ ߡߍ߲ ߞߍ߫ ߘߊ߫ ߞߊ߲ߜߍ߫ ߝߟߐ ߘߌ߫߸ ߡߍ߲ ߘߌ߫ ߛߴߊ߬ ߛߌ߲ߡߌ߲ߞߊ߲ ( ߊߞߊ߲ ) ߠߊߞߎߡߊ߫ ߟߊ߫ .
ߒߞߎ߬ߙߎߡߊ߬ ߞߊ߬ ߛߋߕߐ ߏ߬ ߟߊߕߊ߬ߡߌ߲߬ ߤߊ߯ߙߑߟߍߡ ߠߋ߬߸ ߢߣߊߡߦߊ ߕߊ߲ߓߊ߲ ߘߏ߫߸ ߝߘߊ߬ߝߌ߲ ߠߎ߬ ߟߊ߫ ߟߐ߲ߣߌ߲ߦߊ ߣߴߊ߬ߟߎ߬ ߡߙߌߦߊ ߘߐ߫ .
ߊ߬ ߡߊ߫ ߛߋ߫ ߖߌ߬ߦߊ߬ߓߏ߲ ߣߌ߫ ߓߊ߯ߙߊ߫ ߛߌ߫ ߛߐ߬ߘߐ߲߬ ߠߊ߫ ߣߌߥߦ ߦߐߙߞ߸ ߊ߬ ߣߌ߫ ߞߊ߬ ߛߴߊ߬ ߓߊ߬ߛߊ߲߬ ߠߊ߫ ߖߊ߬ߡߊ ߢߣߊ߫ .
ߊ߬ ߕߘߍ߬ ߦߋ߫ ߥߎ߬ߙߊ ߟߎ߬ ߝߊ߲߬ߓߊ ߞߍ߫ ߟߊ߫ ߛߌߟߊ߫ ߘߊ ߟߎ߬ ߟߊ߫߸ ߘߊߘߐߥߛߊ߬ߣߍ߲ ߠߎ߬ ߟߊߡߍ߲ ߣߴߊ߬ߟߎ߬ ߓߊ߬ߘߏ߬ߢߐ߲߰ߦߊ ߟߋ߬ ߟߊ߫ .
ߞߑߟߊ߯ߙߞ ߕߊ߫ ߝߐߟߌ߫ ߘߐ߫߸ ߞߏ߫ ߥߎ߬ߙߊ ߏ߬ ߟߎ߫ ߟߋ߬ ߞߍ߫ ߘߊ߫ ߞߎ߬ߥߊ߰ߡߍ߬ ߒߞߎ߬ߙߎߡߊ߬ ߟߴߊߡߋߙߌߞߌ߬ ߞߊ߬ߙߊ߲ ߥߊ߯ߕߌ ߓߍ߯ ߘߐ߫ ߞߘߎ߬ߜߍߟߍ߲ ( ߣߝߊ߬ߡߊ ) ߘߌ߫ .
ߊ߬ ߥߊ߫ ߘߊ߫ ߖߊ߯ߓߘߊ ߟߊ߫߸ ߤߊ߯ߙߑߟߍߡ ߛߌߟߊߓߊߞߊ߲߫ ߖߊ߯ߓߘߊ ߞߊ߬ߣߌ߲ .
ߏ߬ ߕߘߍ߬ ߕߍ߫ ߥߊ߯ߕߌ߫ ߘߏ߲߬ߖߟߎ߬ߡߊ߬ߣߍ߲߬ ߘߌ߫߸ ߛߌߟߓߊ߫ ߞߊ߲߫ ߘߊߘߐߥߛߊ߬ߣߍ߲ ߏ߬ ߟߎ߬ ߝߣߊ߫ ߕߎ߲߬ ߕߍ߫ ߡߐ߰ ߜߊ߲߯ߛߊ߲߫ ߠߎ߫ ߘߌ߫߸ ߤߊߙߑߟߍߡ ߝߏ߲߬ߘߏ ߕߘߍ߬ ߦߋ߫ ߟߐ߯ߓߊߟߐ߫ ߘߟߊߞߊ߬ߣߍ߲ ߠߋ߬ ߘߌ߫ , ߡߍ߲ ߠߎ߬ ߞߎ߲߬ߠߊߛߌ߰ߣߍ߲߫ ߕߘߍ߬ ߦߋ߫ ߡߐ߰ ߘߊߘߐߥߛߊ߬ߣߍ߲ ߠߎ߬ ߟߊ߫߸ ߦߏ߫ ߊߙߑߕߎߙ ߙߋߘ ߣߴߊ߬ ߟߊߞߊ߲ߘߊߓߊ߯ ߌߙߊ ߞߍ߲ߔ .
ߝߏߣߌ߲ߞߋ ߞߊߙߑߟߐߛ ߞߎߞ ߡߍ߲ ߕߘߍ߬ ߦߴߊߝߙߌߞߌ߬ ߛߌߟߊߓߐߟߊ ߕߏ߰ߝߏ ߛߌ߲ߘߌߓߊ߮ ߘߌ߫߸ ߏ߬ ߕߘߍ߬ ߦߋ߫ ߘߊߞߎ߲ ߘߐ߫ ߦߋ߲߬߸ ߊ߬ ߞߊ߬ ߘߓߌ߬ߘߐ߬ ߗߋߛߓߍ ߟߋ߬ ߛߐ߬ߘߐ߲߬ ߛߌߟߓߊ߫ ߘߊ ߟߊ߫ ߦߋ߲߬ .
ߊ߬ ߘߏ߫ ߘߐ߫߸ ߛߎߖߌ߫ ߊߓߘߎߟ ߤߊߡߌߘ ߡߍ߲ ߕߘߍ߬ ߦߋ߫ ߤߊߙߑߟߍߡ ߓߊ߯ߙߊ ߞߟߏߞߕߏ ߘߌ߫߸ ߏ߬ ߞߊ߬ ߘߓߌ߬ߘߐ߬ ߟߊߘߍ ߟߎ߬ ߛߌ߲߬ߝߏ߲߬ߧߊ߬߸ ߞߊ߬ ߓߊ߲߫ ߞߵߊ߬ ߝߴߊ߬ ߖߘߍ߬ߞߊ߬ߣߌ߲߬ ߝߊߛߏߘߋ߲ߢߐ߲߮ ߠߎ߬ ߡߊ߬߸ ߞߏ߫ ߓߊ߯ߙߊ߫ ߞߊ߫ ߘߌ߫ ߝߘߊ߬ߝߌ߲ ߠߎ߬ ߡߊ߬ ߘߋ߬ .
ߏ߬ ߟߋ ߞߍ߫ ߘߊ߫ ߤߊߙߑߟߍߡ ߝߏ߲߬ߘߏ߬ ߞߊ߲߬ ߕߌߢߍߟߌ ߟߎ߬ ߘߏ߫ ߘߌ߫߸ ߞߊ߬ߙߊ߲߬ߠߊ߬ߘߋ߲ ߞߎ߬ߥߊ߰ߡߍ߫ ߒߞߙߎ߬ߡߊ߫ ߦߴߊ߬ ߡߊߕߊ߯ߡߊ߫ ߟߊ߫ ߡߍ߲ ߝߍ߬߸ ߊ߬ ߣߌ߫ ߞߊ߬ ߕߊ߬ߡߴߊ߬ ߘߐߜߍ ߟߊ߫ ߛߐ߲߬ .
ߒߞߎ߬ߙߎߡߊ߬ ߕߘߍ߬ ߦߋ߫ ߞߊ߬ߙߊ߲߬ߠߊ߬ߘߋ߲߬ ߛߍ߬ߘߏ߲߬ߠߊ ߟߋ߬ ߘߌ߫߸ ߊ߬ ߞߊ߬ ߝߘߊ߬ߝߌ߲߬ߠߊ߫ ߞߊ߬ߙߊ߲߬ߠߊ߬ߘߋ߲߬ ߞߙߎ ߘߏ߫ ߟߎ߫ ߛߌ߲߬ߝߏ߲߬ߧߊ߫߸ ߡߍ߲ ߠߎ߬ ߛߌ߰ߣߍ߲߫ ߕߘߍ߬ ߦߋ߫ ߔߍ߲ߛߌߟߑߝ߭ߊߣߌ߫߸ ߊ߬ ߞߊ߬ ߞߊ߬ߝߏ߫ ߘߍ߬ߣߍ߲ ߞߊ߬ߙߊ߲߬ߠߊ߬ߘߋ߲ ߠߎ߬ ߘߟߊߘߍ߰߸ ߊ߬ ߣߌ߫ ߞߣߊߘߊ߫ ߕߊ ߟߎ߬ ߝߣߊ߫߸ ߊ߬ߟߋ ߖߍ߬ߘߍ ߣߊ߬ߘߊ߫ ߞߍ߫ ߘߍ߭ ߏ߬ ߞߊ߲ߕߌ߮ ߘߌ߫ .
ߘߍ߭ ߏ߬ ߛߌ߲߬ߝߏ߲ ߘߏ߫ ߟߎ߫ ߞߵߊ߬ ߦߌ߬ߘߊ߬ ߞߏ߫ ߞߙߎ ߞߊߞߊ߲߫ ߞߊ߬ ߓߍߓߊ߯ߦߊ߫ ߟߋ߬߸ ߤߊ߲߯ ߥߙߎߣߍ ߟߎ߬ ߓߍ߯ ߓߴߊ߬ߟߎ߬ ߟߊ߫ ߘߍ߲ߒߖߘߍߟߦߊ ߛߐ߬ߘߐ߲߬߸ ߞߏ߬ߣߌ߲߬ ߒߞߎ߬ߙߎߡߊ߬ ߞߊ߬ ߝߘߊ߬ߝߌ߲߬ߠߊ߬ߟߊ߲߬ߘߌߦߊ ߞߟߍ߬ߕߏ߯ߝߏ ߟߋ߬ ߛߎߥߊ߲ߘߌ߫ .
ߒߞߎ߬ߙߎߡߊ߬ ߞߊ߬ ߟߐ߬ߘߎ߰ ߘߐߥߛߊ߬ߣߍ߲ ߠߋ߬ ߟߊߓߊ߯ߙߊ߫ ߝߘߊ߬ߝߌ߲߬ߠߊ߬ߟߊ߲߬ߘߌ ߜߊ߬ߙߊ ߛߋ߲߭ߝߍ߬ ߣߌߦߥ ߦߐߙߞ߸ ߁߉߄߄ ߠߊ߫߸ ߏ߬ ߟߋ ߞߊ߬ ߞߊ߬ߝߏ߫ ߘߍ߬ߣߍ߲ ߘߐߛߎ߫ ߊ߬ ߝߐ ߡߊ߬߸ ߖߊ߯ߓߊ߫ ߞߟߍ߫ ߝߌߟߊߣߊ߲ ߓߊ߲߫ ߕߎߡߊ ߟߊ߫߸ ߞߏ߫ ߊߝߙߌߞߌ߬ ߘߌ߫ ߣߊ߬ ߛߓߊ߬ߕߌ߬߸ ߊ߬ ߣߌ߫ ߞߊ߬ ߞߊ߲ߠߊߓߌ߬ߟߊ߬ .
ߊ߬ ߟߊ߫ ߞߊ߬ߙߊ߲߬ߝߊ߬ ߞߘߐ ߋߜ߭ߑߙߋ߫ ߛߊ߬ ߘߊ߫ ߞߊ߬ߝߏ߫ ߘߍ߬ߣߍ߲ ߠߊ߫ ߁߉߂߉ ߟߊ߫ .
ߒߞߎ߬ߙߎߡߊ߬ ߕߘߍ߬ ߦߋ߫ ߋߜ߭ߑߙߋ߫ ߟߊ߫ ߦߋߢߐ߲߮ߠߊ ߛߊߟߌ ߞߍ߫ ߟߊ߫ ߡߐ߱ ߟߎ߬ ߘߌ߫ ߛߐ߲߬߸ ߁߉߄߂ ߟߊ߫߸ ߛߊ߬ߙߌ߬ߘߊ ߟߎ߬ ߟߊ߫ ߞߍ߬ߣߍ߲ .
ߏ߬ ߟߋ ߞߍ߫ ߘߊ߫ ߓߟߏߕߍ߮ ߘߴߊ߬ ߣߌ߫ ߟߌ߲ߞߏ߲ߟ ߕߍ߫߸ ߊ߬ ߓߊ߲ ߞߐ ߘߐ߫ ߞߍ߫ ߟߊ߫ ߜ߭ߏߟߘ ߞߏߛߕ ߢߊ߬ߕߣߐ ߞߊ߬ߟߊߡߊ߬߸ ߊ߬ ߞߴߊ߬ ߞߐߛߊ߬ߦߌ߲߬ ߁߉߅߁ ߠߊ߫߸ ߞߊ߬ ߖߐ߲ߓߐ߲߫ ߡߊߓߏ߲߬ߢߊ߬ߕߊ ߛߐ߬ߘߐ߲߬ .
ߞߏ߬ߣߌ߲߬ ߒߞߎ߬ߙߎߡߊ߬ ߟߊ߫ ߝߏߘߋߦߊ ߖߐ߲ߓߐ߲ ߦߟߌߦߌߘߊ ߡߊ߫ ߛߋ߫ ߟߊߓߊ߲߫ ߠߊ߫ .
ߓߴߊ߬ ߣߐ߬ ߕߘߍ߬ ߦߋ߫ ߝߑߙߊ߲ߛߌߛ ߕߐ߮ ߟߋ߬ ߟߊߘߏ߲߬ ߠߊ߫ ߊߡߌߛߊߣߏ߫ ߟߊ߬ߞߐ߰ߟߌ ߘߐ߫ ߁߉߄߅ ߟߊ߫ , ߊ߬ ߓߊ߲߫ ߘߊ߫ ߞߊ߬ ߞߎ߬ߥߊ߰ߡߍ߫ ߒߞߎ߬ߙߎߡߊ߬ ߕߐ߮ ߕߊ߬ ߞߐ߮ߟߊ߫ .
ߞߵߊ߬ ߕߊ߬ ߡߌߛߌߙߊ߲ߞߊ ߟߎ߬ ߕߊ߫ ߥߊ߯ߕߌ ߡߊ߬ ߞߊ߬ ߥߴߊ߬ ߛߌ߰ ߓߌ߬ ߟߊ߫߸ ߊߟߊ߫ ߞߊ߬ ߊߝߙߌߞߌ߬ ߛߌߦߊ ߘߏ߫ ߟߎ߫ ߖߡߊ߬ߙߌ߬ߦߊ߫ ߣߊ߬ߟߌ ߟߊ߫ ߕߟߋ߬ߓߋ ߘߐ߫ ߦߊ߲߬߸ ߞߊ߬ ߣߵߊ߬ߟߎ߬ ߡߊߖߐ߯ߙߊ߲߫ ߟߐ߲ߣߌ߲ߦߊ ߣߌ߫ ߖߊ߬ߙߌ߬ߒ߬ߕߋ߬ߦߊ ߟߎ߬ ߟߊ߫߸ ߊ߬ߟߎ߬ ߞߟߌ߫ ߕߐ߫ ߟߏ߲ ߡߍ߲ ߞߐߛߊߦߌ߲ߠߌ߲ ߡߴߊ߬ߟߎ߬ ߓߘߊ߸ ߊ߬ߟߎ߬ ߣߊ߬ ߘߴߊ߬ߟߎ߬ ߓߊߘߋ߲ ߠߎ߬ ߟߊߟߐ߲ߣߌ߲ߦߊ߫ ߞߵߊ߬ߟߎ߬ ߟߊߞߟߊ߬ߡߊ߬ߓߊ߰ߦߊ߫ … ߒ ߕߎ߲߬ ߡߴߊ߬ ߟߐ߲߫ ߥߊ߯ߕߌ ߏ߬ ߟߊ߫߸ ߣߌ߫ ߒ ߕߘߍ߬ ߘߌ߫ ߕߘߍ߬ ߞߋߟߊ ߏ߬ ߞߎߡߊߞߊ߲ ߓߟߏߦߊߟߌ ߘߐ߫ .
ߞߎ߬ߥߊ߰ߡߍ߫ ߒߞߎ߬ߙߎߡߊ߬ ߟߊ߫ ߖߘߍ߬ߘߐ߬ߝߐ ߁߉߅߇ ߟߊ߫ .
ߒߞߎ߬ߙߎߡߊ߬ ߕߘߍ߬ ߦߋ߫ ߓߘߍ߬ߓߘߍ߬ߟߌ߬ ߣߌ߫ ߡߊ߰ߙߌ߬ߦߊ ߞߝߊ ߟߎ߬ ߞߊ߬ߙߊ߲߬ ߠߊ߫߸ ߊ߬ ߣߴߊ߬ ߕߘߍ߬ ߦߋ߫ ߞߊ߬ߙߊ߲߬ߠߊ߬ߘߋ߲ ߠߎ߬ ߞߊ߬ߙߊ߲߬ ߠߊ߫ ߥߘߋ߬ߥߘߋ߬ߟߌ ߝߣߊ߫ ߟߊ߫ .
ߒߞߎ߬ߙߎߡߊ߬ ߛߋ߫ ߘߊ߫ ߕߙߌߣߌߘߊߘߑߞߊ ߡߊ߬ߙߌߞߛߌ߬ߟߊ߬ߞߊ ߛߌ ߍߟ ߍߙ ߖߋߡߛ ߝߍ߬ ߁߉߄߃ ߟߊ߫߸ ߞߊ߬ ߌ߬ߙߌ߬ߛߌ߬ߞߊ߬߫ ߞߘߐ ߙߦߊ߫ ߘߎߣߊߦߋߝ߭ߛߑߞߦߊ߫ ߦߋ߫߸ ߊ߬ ߣߌ߫ ߛ߭ߌߣߌ߲ߞߊ ߊߡߋߙߞߌߞߊ ߜ߭ߑߙߋߛ ߟߌ ߓߏߜ߭ߛ ߟߎ߫ , ߏ߬ ߟߎ߬ ߓߍ߯ ߕߘߍ߬ ߦߋ߫ ߕߑߙߏߕߛߑߞߌߛߑߕߍߛ ߟߊ߫ ߛߋ߲߬ߠߊ߬ߞߟߍ߬ߘߋ߲ ߠߋ߬ ߘߌ߫߸ ߡߍ߲ ߠߎ߬ ߡߊߛߌ߰ߣߍ߲߫ ߕߘߍ߬ ߦߋ߫ ߞߊ߬ߝߏ߫ ߘߍ߬ߣߍ߲ ߞߣߐ߫ .
ߒߞߎ߬ߙߎߡߊ߬ ߣߊ߬ ߘߴߊ߬ ߝߐ߫ ߖߋߡߛ ߦߴߏ߬ ߞߐ߫߸ ߞߏ߫ ߞߊ߬ ߝߙߍ߬ ߞߍ߫ ߞߵߊ߬ߟߋ߬ ߟߊߟߐ߲ߣߌ߲ߦߊ߫ ߘߏ߲߰ߘߐ߬ ߕߏ߯ߝߏ ߟߊߓߊ߯ߙߊ߫ ߢߊ ߟߊ߫ .
ߒߞߎ߬ߙߎߡߊ߬ ߟߊ߫ ߘߐ߬ߛߙߋ ߡߍ߲ ߦߋ߫ ߞߙߎߝߊ ߟߊ߫ ߝߛߍ߬ߝߛߍ߬ߟߌ ߛߓߍߘߊ ߟߊ߫߸ ߓߌ߲ߠߊߥߎߟߋ߲ ߣߌ߫ ߘߓߊ߬ߕߊ ߕߍ߫ ߁߉߄߅ ߟߊ߫߸ ߏ߬ ߞߴߊ߬ ߦߌ߬ߘߊ߬ ߟߋ߬ ߞߏ߫ ߊ߬ ߘߌ߫ ߞߍ߫ ߝߘߏ߬ߓߊ߬ߞߊ߲ߞߋ ߘߌ߫ ߕߎ߬ߡߊ߬ߘߐ߫ .
ߒߞߎ߬ߙߎߡߊ߬ ߣߵߊ߬ ߟߐ߲߫ ߠߊ߫ ߞߏ߫ ߖߊ߯ߓߊ߫ ߞߟߍ߫ ߝߌߟߊߣߊ߲ ߓߘߊ߫ ߓߊ߲߫߸ ߊ߬ ߞߴߊ߬ ߟߊ߫ ߟߐ߲ߘߐ߲߫ ߥߊߟߌ߫ ߞߏ ߘߐߞߕߌ߫߸ ߞߊ߬ ߥߴߊ߬ ߟߊ߫ ߞߊ߬ߙߊ߲ ߘߊߓߊ߲߫ ߦߋ߲߬ .
ߖߋߡߛ ߞߊ߬ ߒߞߎ߬ߙߎߡߊ߬ ߘߊ߲߬ߕߍ߰ ߗߋߛߓߍ ߞߣߐ߫ ߖߌߐߙߑߖ ߔߊߘߑߡߏߦߙ ߦߋ߫ ߁߉߄߅ ߟߊ߫߸ ߏ߬ ߡߍ߲ ߛߐ߬ߘߐ߲߬ߣߍ߲߫ ߦߋ߫ ߕߙߌߣߌߘߊߘ߸ ߞߵߊ߬ ߕߏ߫ ߟߐ߲ߘߐ߲߬ ߦߋ߲߬߸ ߞߏ߫ ߘߋߣߍ߲ ߣߌ߲߬ ߣߊ߬ߣߍ߲߫ ߞߊ߬ ߓߐ߫ ߊߟߎ߫ ߓߘߊ߫ ߝߊ߲߭ߝߍ߬ ߟߋ߬ .
ߊ߬ ߤߊߞߟߌ ߡߊ߲ߘߌ߫ ߓߊߞߍ߫ ߛߊ߫߸ ߞߏ߬ߣߌ߲߬ ߌ ߘߌ߫ ߛߋ߫ ߡߍ߲ ߞߍ߫ ߟߊ߫߸ ߌ ߦߴߏ߬ ߞߴߊ߬ ߦߋ߫ ߝߛߊߦߌ߫߸ ߓߴߊ߬ ߟߊߕߍ߰ߣߍ߲߬ ߦߋ߫ ߟߋ߬ ߋߙߐߔߎߞߊ ߟߎ߬ ߜߍ߲߫ ߞߊ߲ߡߊ߬ ߊߝߙߌߞߌ߬ ߘߎ߰ߞߟߏ ߞߊ߲߬ .
ߒߞߎ߬ߙߎߡߊ߬ ߘߏ߲߬ ߘߊ߫ ߟߐ߲ߘߐ߲߬ ( ߟߐ߲ߘߑߙ ) ߘߓߊ߬ߕߊ ߟߋ߬ ߟߊ߫ ߁߉߄߅ ߟߊ߫߸ ߊ߬ ߞߴߊ߬ ߕߐ߮ ߛߓߍ߫ ߟߐ߲ߘߐ߲߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߞߊ߬ߙߊ߲߬ߕߊ ߟߊ߫߸ ߡߐ߰ߟߐ߲߬ߘߐ߬ߦߊ߬ߟߊ߫ ߡߊ߬ߡߌ߬ߣߊ߬ߟߌ߬ߟߊ ߘߌ߫ .
ߛߓߊߢߐ߲߮ ߝߟߐ ߕߊ߬ߡߌ߲߬ߣߍ߲߸ ߊ߬ ߞߴߊ߬ ߛߋ߲߬ߓߐ߫ , ߏ߬ ߛߊ߲߬ߠߊ߬ߞߊ߸ ߊ߬ ߞߴߊ߬ ߕߐ߮ ߛߓߍ߫ ߖߊ߯ߓߘߊ ߞߊ߬ߙߊ߲߬ߘߊ ߟߊ߫߸ ߛߴߊ߬ ߘߌ߫ ߦߟߌߦߊ ߘߏ߫ ߛߐ߬ߘߐ߲߬ ߥߘߋ߬ߥߘߋ߬ߟߌ ߘߐ߫߸ ߊ߬ ߣߌ߫ ߞߊ߬ ߟߐ߲ߣߌ߲ߦߊ ߛߐ߬ߘߐ߲߬ ߜߍߘߐߕߦߊ ( ߥߘߋ߬ߥߘߋ߬ߟߌ ߕߊ߯ߛߌߟߊ ߘߏ߫ ߟߋ߬ ) ߓߊߖߎ ߡߊ߬߸ ߒߞߎ߬ߙߎߡߊ߬ ߛߊߞߍߟߊ ߋ ߖߌ߭ ߋߦߊ߬ ߞߴߊ߬ ߓߊ߲߬ ߒߞߎ߬ߙߎߡߊ߬ ߛߙߍߘߍߦߊ߫ ߞߏ ߡߊ߬ ߥߘߋ߬ߥߘߋ߬ߟߌ߬ߟߊ ߖߡߊ߬ߙߌ߬ ߝߟߐ ߘߏ߫ ߘߌ߫ , ߞߵߊ߬ ߝߐ߫ ߛߊ߫ ߞߏ߫ ߊ߬ ߘߎߡߊ߲߫ ߒ ߧߋ߫߸ ߒ ߞߵߊ߬ ߞߎߡߊߢߐ߲߯ߦߊ߫߸ ߞߏ߬ߣߵߊ߬ ߡߊ߫ ߞߍ߫ ߒ ߢߣߊ߫ ߦߟߌ߫ ߛߌ߲ߡߟߊ߫ ߘߌ߫ .
ߖߋ߬ߓߟߌ߬ ߖߏߣߊ ߘߌߡߊ߲߫ ߊ߬ ߦߋ߫ ߞߏߖߎ߰ .
ߒ ߧߴߊ߬ ߟߊ߫ ߝߙߋߞߋ ߓߛߌ߬ߞߌ߬ ߟߊ߫ ߡߍ߲ ߘߌ߫߸ ߒߞߏ߫ ߊ߬ ߓߌ߲ߓߌ߲ߣߍ߲߫ ߕߎ߲߬ ߕߍ߫ ߊ߬ ߡߙߌߣߊ߲ ߞߊ߲߬ ߓߊߞߍ߫ .
ߏ߬ ߓߍ߯ ߕߘߍ߬ ߦߋ߫ ߡߍ߲ ߘߌ߫߸ ߞߊ߬ ߥߊ߯ߕߌ ߟߊߖߊ߲߰ߧߴߊ߬ ߡߊ߬߸ ߛߊ߫ ߓߐߒߝߘߎߘߐ ߘߏ߫ ߘߌ߫ ߞߍ߫ ߛߊߓߎ߫ ߘߌ߫ ߟߏ߲ ߘߏ߫ ߞߵߊ߬ ߟߊߛߊ߬ߦߌ߬ ߜ߭ߊ߯ߣߊ߬ .
ߏ߬ ߟߋ ߞߐ߫ ߒߞߎ߬ߙߎߡߊ߬ ߞߴߊ߬ ߕߐ߮ ߛߓߍ߫ ߜߑߙ߭ߋߑߛ ߌ߲ߣ߸ ߞߏ߬ߣߵߊ߬ ߡߴߊ߬ ߟߊߓߊ߲߫ .
ߒߞߎ߬ߙߎߡߊ߬ ߞߴߊ߬ ߟߊ߫ ߥߎ߬ߛߎ ߕߐ߭ ߓߍ߯ ߓߌ߲ߓߌ߲߫ ߓߘߍ߬ߓߘߍ߬ߟߌ ߛߌ߲߬ߝߏ߲߬ߧߊ߬ߟߌ ߟߎ߬ ߟߋ߬ ߞߊ߲߬ ߛߌߣߍ߲߬.ߔߊߘߑߡߏߦߙ ߣߴߊ߬ ߟߋ ߟߋ߬ ߕߘߍ߬ ߦߋ߫ ߛߌ߲߬ߝߏ߲߬ߢߊ߬ߟߊ ߓߊߖߎߟߞߊ ߘߌ߫߸ ߊ߬ ߣߌ߫ ߡߊ߲ߗߌߛߑߕߊ߬ ߝߘߊ߬ߝߌ߲߬ߠߊ߬ߟߊ߲߬ߘߌ ߞߎ߲߬ߜߙߊ߬ ߟߏ߯ߟߎߣߊ߲ ߞߏ߲߬ߘߏ߬ߕߌ߮ ߘߌ߫ ߢߐ߲߮ߝߍ߬߸ ߞߏ߲ߓߌߕߌ߮ ߁߅-߁߉ ߁߉߄߅ ߟߊ߫ .
ߞߎ߲߬ߜߙߊ ߞߊ߬ ߞߟߍ߬ߕߏ߯ߝߏ ߘߏ߫ ߖߡߊ߬ߙߌ߬ߦߊ߫߸ ߡߍ߲ ߞߍߕߐ߫ ߦߋ߫ ߥߙߎߣߍߦߊߟߌ ߦߟߍ߬ߡߊ߲߬ ߠߊ߫ ߊߝߙߌߞߌ߬ ߘߍ߬ߟߐ߲߬ߘߐ߬ߦߊ ߘߌ߫ .
ߊ߬ߟߎ߫ ߓߍ߲߬ ߘߴߊ߬ ߘߐ߫߸ ߞߏ߫ ߞߴߊߝߙߌߞߌ߬ ߞߊ߬ߝߏ߫ ߘߍ߬ߣߍ߲ ߘߊߓߊ߲߫߸ ߡߍ߲ ߞߟߌ߫ ߕߐ߮ ߦߋ߫ ߕߌ߲߬ߞߎߘߎ߲ ߛߌ߲߬ߝߏ߲߬ߧߊ߬ߟߌ߬ ߡߊߞߊ߬ߟߊ߲߬ߞߊ߬ߟߊ߲߬ߣߍ߲ ߠߎ߬ ߓߟߏ߫߸ ߡߍ߲ ߞߎ߲߬ߠߊߛߌ߰ ߕߐ߫ ߞߊ߬ߝߏ ߘߊ߲߬ߢߐ߲߮ ߠߎ߬ ߓߟߏ߫ ߡߊ߲߬ߕߎ߬ߙߋ߬ߦߊ߬ ߡߊߓߍ߲߬ߣߍ߲ ߘߐ߫ .
ߊ߬ ߞߊ߬ ߝߘߊ߬ߝߌ߲߬ߠߊ߫ ߟߐ߲ߣߌ߲ߦߊ ߟߎ߬ ߟߊߞߎߘߦߊ߫ ߞߏ ߟߊ߬ߝߐ ߞߍ߫߸ ߛߌߦߊ߫ ߞߏ߫ ߕߍ߫ ߡߍ߲ ߘߐ߫߸ ߓߍ߯ߦߊ ߘߍ߬ߟߐ߲߬ߘߐ߬ߦߊ߬ߡߊ߸ ߥߟߊ߫ ߝߘߏ߬ߓߊ߬ߞߊ߲ߞߋ ߘߐ߫߸ ߞߵߏ߬ ߝߊ߲߬ߞߊߘߏ߲߬ ߦߋߢߐ߲߮ߠߊ ߟߎ߬ ߟߊ߫߸ ߞߏ߬ߣߌ߲߬ ߡߙߌߦߊ߫ ߟߊߢߊ߬ߣߍ߲ ߘߐ߫ , ߊ߬ ߣߌ߫ ߣߴߊ߬ ߘߌ߫ ߛߋ߫ ߓߍ߲߬ ߠߊ߫߸ ߊ߬ߟߎ߬ ߦߋ߫ ߞߍ߫ ߖߊ߯ߟߌߞߊ߫ ߓߊߟߌߦߊ ߘߐ߫ .
ߡߐ߱ ߡߍ߲ ߠߎ߬ ߞߊ߬ ߞߎ߲߬ߜߙߊ ߏ߬ ߢߣߊߓߊ߯ߦߊ߫߸ ߏ߬ ߟߎ߬ ߘߏ߫ ߟߋ߬ ߦߋ߫ ߡߊ߬ߓߏ߬ߧߊ߬ߕߊ ߥߍߓ ߘߎߓߏߥߊ ߟߋ߬ ߘߌ߫߸ ߊ߬ ߣߌ߫ ߡߐ߰ ߜߘߍ ߡߍ߲ ߠߎ߬ ߞߊ߬ ߝߊ߲߬ߝߘߊ߬ߧߊ߬ ߝߟߐ ߏ߬ ߡߊ߬ߘߎ߮ ߟߎ߬ ߟߊߛߋ߫ ߊ߬ ߘߊ߲߭ ߠߊ߫߸ ߞߵߊ߬ߟߎ߬ ߟߊ߫ ߡߊ߲߬ߕߏ߲ ߠߎ߬ ߜߍ߲߬ߜߍ߲߫ ߞߊ߬ ߥߊ߫ ߘߍ߲ߒߖߘߍߟߦߊ ߡߊ߬߸ ߦߏ߫ ߤߊߛߑߕߌ߲ ߓߊ߲ߘߊ߫߸ ߞߊ߬ ߓߐ߫ ߒߦߛߊߟߊ߲ߘ ( ߣߊ߬ ߘߊ߫ ߞߍ߫ ߡߟߊߥߌ߫ ߘߌ߫ ) ߸ ߖߏ߬ߡߏ ߞߋ߲߬ߦߊߕߊ߬߸ ߞߊ߬ ߓߐ߫ ߞߋ߲ߦߊ߫ , ߊ߬ ߣߌ߫ ߏߓߊߝߋߣߌ߫ ߊߥߟߏߥߏ߫߸ ߞߊ߬ ߓߐ߫ ߖߋ߬ߟߌ߬ߓߊ߬ߦߊ߫ .
ߞߎ߲߬ߜߙߊ ߞߊ߬ ߝߘߊ߬ߝߌ߲߬ߠߊ߫ ߣߌߞߎߣߎ߲ߠߊ ߟߎ߬ ߢߌߣߌ߲߫߸ ߡߍ߲ ߠߎ߬ ߕߘߍ߬ ߦߋ߫ ߓߙߌߕߊ߲ߓߊ߫ ߥߊ߯ߕߌ ߏ߬ ߟߊ߫߸ ߊ߬ ߣߌ߫ ߊߝߙߌߞߌ߬ ߕߟߋ߬ߓߋ ߝߘߏ߬ߓߊ߬ ߞߟߊ߬ߕߌ߰ߟߊ ߟߊ߫ ߓߟߏߘߏ߲ߢߐ߲߯ߓߟߏ ߛߘߊ߫ ߘߐ߫ ( ߕ ߊ ߝ ߞ ) ߸ ߛߴߊ߬ߟߎ߬ ߘߌ߫ ߛߋ߫ ߓߊ߯ߙߊ߫ ߟߊ߫ ߊߝߙߌߞߌ߬ ߟߊ߫ ߘߍ߲ߒߖߘߍߟߦߊ ߢߌߣߌ߲ ߦߋ߫ .
ߒߞߎ߬ߙߎߡߊ߬ ߣߊ߬ ߘߊ߫ ߞߍ߫ ( ߕ ߊ ߝ ߞ ) ߞߟߊ߬ߕߌ߮ ߘߌ߫ .
ߛߴߊ߬ ߘߌ߫ ߛߋ߫ ߝߘߊ߬ߝߌ߲ ߠߎ߬ ߛߌ߲߬ߝߏ߲߬ߧߊ߬ ߟߊ߫߸ ߊ߬ߟߎ߬ ߟߊ߫ ߡߊ߲߬ߕߏ߲ ߠߎ߬ ߟߊ߫ ߘߍ߲ߒߖߘߍߟߦߊ ߛߐ߬ߘߐ߲ ߡߊ߬߸ ߒߞߎ߬ߙߎߡߊ߬ ߞߵߊ߬ ߟߊߢߌߣߌ߲߫ ߞߴߊ߬ ߦߋ߫ ߕߟߋ߬ߓߋ߬ ߊߝߙߌߞߌ߬ ߕߊߞߎߟߎ߲ ߠߎ߬ ߛߌߦߊߡߊ߲߫ ߠߊߞߊ߲ߘߊ߫ ߟߊ߫߸ ߡߍ߲ ߠߎ߬ ߓߟߏߕߍ߰ߣߍ߲߫ ߊ߬ ߣߌ߫ ߞߵߊ߬ߟߎ߫ ߣߊ߬ߕߊ߲߬ߧߊ߫ ߟߐ߲ߘߐ߲߬߸ ߞߍ߬ߟߍ ߓߊ߲߫ ߕߎߡߊ ߟߊ߫߸ ߊ߬ ߣߌ߫ ߞߊ߬ ߡߐ߱ ߞߟߐ߬ߡߊ ߟߎ߬ ߟߊ߫ ߓߊ߯ߙߊߢߐ߲߯ߦߊ ߓߟߏߘߏ߲ߢߐ߲߯ߓߟߏ ߛߌ߲ߘߌ߫߸ ߖߋ߬ߓߌ߬ߦߊ߬ߟߌ ߣߌ߫ ߘߍ߬ߡߍ߲ ߦߋ߫ .
ߊߡߋߙߌߞߌ߬ ߞߊ߬ߝߏ ߞߏߕߌ߯ߘߊ ߣߌ߫ MI5 ߟߎ߫ ߞߊ߬ ߒߞߎ߬ߙߎߡߊ߬ ߣߌ߫ ߕ ߊ ߝ ߞ ߟߎ߬ ߜߋ߬ߟߎ߲߬߸ ߞߵߊ߬ ߦߋ߫ ߊ߬ߟߎ߬ ߦߋ߫ ߕߊ߬ߡߌ߲߬ ߠߊ߫ ߊ߬ߟߎ߬ ߣߌ߫ ߝߘߏ߬ߓߊ߬ߞߊ߲ߞߋ ߟߎ߬ ߟߊ߫ ߕߍߓߊ߯ߦߊ ߓߊ߲ߓߊ߲߫ ߠߊ߫ .
ߒߞߎ߬ߙߎߡߊ߬ ߣߌ߫ ߔߊߘߑߡߏߦߙ ߟߎ߫ ߞߊ߬ ߞߙߎ ߘߏ߫ ߛߌ߲ߘߌ߫߸ ߡߍ߲ ߕߐ߯ߟߊ߫ ߘߴߊ߬ߟߎ߬ ߓߟߏ߫ ߞߏ߫ ߘ߭ߍ߬ ߛߊ߯ߙߑߞߏ߬߸ ߞߊ߬ ߘߍ߲ߒߖߘߍߟߦߊ ߛߌߟߊ ߦߌ߬ߘߊ߬߸ ߊ߬ ߣߌ߫ ߞߊ߬ ߕߟߋ߬ߓߋ߬ ߊߝߙߌߞߌ߬ ߘߍ߭ ߞߎ߲߭ߦߌ߬ߘߊ߬ .
ߊ߬ߟߎ߬ ߟߊ߫ ߞߙߎ ߕߘߍ߬ ߦߴߊ߬ ߝߍ߬߸ ߞߴߊߝߙߌߞߌ߬ ߝߘߏ߬ߓߊ߬ߞߊ߲߬ߞߋ߬ ߞߊ߲ߓߍ߲ ߘߏ߫ ߟߊߘߊ߲߫ .
ߊ߬ ߡߌ߬ߘߊ ߡߍ߲ ߞߍ߫ ߘߊ߫ ߊߞߙߊ߫ ߁߉߄߈ ߠߊ߫߸ ߘ߭ߍ߬ ߛߊ߯ߙߑߞߏ߬ ߏ߬ ߘߐ߬ߛߙߋ ߘߏ߫ ߦߋ߫ ߘߊ߫ ߒߞߎ߬ߙߎߡߊ߬ ߓߟߏ߫߸ ߓߙߌߕߊ߲ߓߊ߫ ߞߎ߲߬ߣߊ߬ߛߌ߮ ߟߎ߬ ߝߣߊ߫ ߞߵߏ߬ ߟߋ ߟߊߓߊ߯ߙߴߊ߬ ߞߊ߲ߡߊ߬ .
ߜ߭.ߞ.ߓ.ߘ ߞߊ߬ ߞߎ߲߬ߠߊ߬ߛߌ߮ ߟߊ߫ ߖߘߍ߬ߕߐ߲߬ߕߌ߰ߦߊ ߢߌߣߌ߲߫ ߞߊߟߌߦߊ߫ ߘߐ߫ .
ߏ߬ ߟߋ ߞߴߊ߬ ߦߌ߬ߘߊ߬ ߞߏ߫ ߛߌ߲߬ߝߏ߲ ߞߎ߲߬ߕߌ߮ ߟߎ߬ ߓߍ߯ ߞߊߞߊ߲߫ ߞߊ߬ ߡߐ߰ ߞߋߟߋ߲߫ ߛߙߊ߬߸ ߡߍ߲ ߘߌ߫ ߛߋ߫ ߞߙߎߞߊ ߟߊߛߌ߲߫ ߠߊ߫߸ ߊ߬ߟߎ߬ ߓߍ߯ ߟߊ߫ ߛߎߥߊ߲ߘߟߌ ߓߋ߬ ߘߊ߫ ߒߞߎ߬ߙߎߡߊ߬ ߡߊ߬߸ ߊߞߏ ߊߖߋߌ߫ ߟߊ߫ ߓߟߏߛߌ߲ߒߠߊ ߞߏߛߐ߲߬ .
ߒߞߎ߬ߙߎߡߊ߬ ߣߊ߬ ߘߊ߫ ߞߎߛߎ߲߫߸ ߊ߬ ߣߌ߫ ߞߊ߬ ߣߊ߬ ߞߴߊ߬ ߞߊ߬ߟߊߡߊ߬ ߞߏ߫ ߜ.ߞ.ߘ.ߓ ߟߎ߬ ߡߙߊ߬ߣߍ߲߬ ߦߋ߫ ߟߘߊ߬ߙߏ߬ߟߊ ߟߎ߬ ߟߋ߬ ߓߟߏ߫߸ ߏ߬ ߘߐ߫ ߟߐ߬ߘߎ߰ ߞߎߘߊ ߡߍ߲ ߘߌ߫ ߣߴߊ߬ߟߋ ߡߊ߬ ߣߌ߲߬߸ ߞߴߏ߬ ߘߌ߫ ߣߊ߬ ߓߘߍ߬ߓߘߍ߬ߟߌ ߛߋߞߏߦߊ ߓߍ߯ ߘߴߊ߬ߟߋ ߡߊ߬߸ ߏ߬ ߘߐ߫ ߊ߬ ߘߌ߬ߢߍ߬ ߘߴߏ߬ ߡߊ߬ .
ߓߙߌߕߊ߲ߓߊ߫ ߞߏߟߊߕߍ߮ ߟߎ߬ ߓߊ߲ ߞߐ ߘߐ߫ ߊ߬ߟߎ߬ ߡߊߢߌ߬ߣߌ߲߬ߞߊ߬ ߟߴߊ߬ ߟߊ߫ ߝߘߏ߬ߓߊ߬ߞߊ߲ߞߋ ߓߌ߬ߟߊ߬ߢߐ߲߰ߡߊ ߡߊ߬߸ ߒߞߎ߬ߙߎߡߊ߬ ߘߏ߲߫ ߘߊ߫ ߍߡ ߝ߭ߋ߫ ߊߞߙߊ߫ ߞߣߐ߫ ߟߌߝ߭ߊߔߎߟ߸ ߣߍߣߍߓߊ ߟߊ߫ ߁߉߄߇ ߟߊ߫ , ߊ߬ ߞߐߛߊ߬ߦߌ߲߬ ߞߊ߲ߡߊ߬ ߜ߭ߏߟߘ ߞߏߛߕ .
ߊ߬ߟߎ߬ ߓߊ߲ ߞߐ ߘߐ߫ ߊ߬ߟߎ߬ ߘߐߟߐ߬ ߟߊ߫ ߖߘߊ߬ ߞߙߎ߫߸ ߤߙߐߘߎ߯߸ ߜߋ߲ ߞߐ߰ߖߌ߬ߘߊ ߟߎ߬ ߟߊ߫߸ ߊ߬ߟߎ߬ ߛߋ߫ ߘߊ߫ ߜ߭ߏߟߘ ߞߏߛߕ .
ߊ߬ ߘߏ߲߬ ߣߍ߲ ߜ߭ߏߟߘ ߞߏߛߕ߸ ߊ߬ ߛߐ߰ ߘߊ߫ ߓߐ ߡߴߊ߬ ߣߊ߫ ߟߋ߬ ߡߊ߬ ߣߊߙߞߑߥߊ߫߸ ߊ߬ ߣߌ߫ ߞߴߊ߬ ߞߏߟߊߘߍߢߐ߲߯ߦߊ߸ ߏ߬ ߟߋ ߞߐ߫߸ ߊ߬ ߞߊ߬ ߓߊ߯ߙߊ ߘߊߡߌ߬ߣߊ߬ ߞߙߎߞߊ ߡߊߞߍߘߊ ߟߊ߫ ߛߐߟߕߑߔߐ߲ߘ߸ ߞߏߟߌ߲ߞߏߟߌ߲ ߂߉ ߁߉߄߇ ߟߊ߫߸ ߥߟߊ߫ ߞߙߎߞߊ ߝߘߏ߬ߓߊ߬ ߞߟߊߕߌ߮ ߘߌ߫ .
ߒߞߎ߬ߙߎߡߊ߬ ߞߵߊ߬ ߟߊ߫ ߝߊ߲߬ߝߘߊ ߦߌ߬ߘߊ߬ ߞߊߟߌߦߊ߫ ߘߐ߫߸ .
ߛߊ߫ ߜ.ߞ.ߘ.ߓ ߘߌ߫ ߥߙߎߣߍ ߝߊ߲߭ ߕߐ߭ ߟߎ߬ ߟߊߛߐ߬ߘߐ߲߬߸ ߤߊߟߌ߬ ߣߴߊ߬ ߘߍ߲߫ ߘߊ߫ ߝߎ߬ߙߎ߲߬ߞߎ߬ߟߌ ߟߋ߬ ߟߊ߫߸ ߛߊ߫ ߓߘߍ߬ߓߘߍ߬ߟߌ ߡߙߌߦߊ ߘߌ߫ ߡߊߛߐ߬ߘߐ߲߬ .
ߖ.ߓ ߘߊ߲ߞߎߥߊ߫ ߟߋ߫ ߞߍ߫ ߘߊ߫ ߞߙߎߞߊ ߗߋߕߌ߮ ߘߌ߫߸ ߒߞߎ߬ߙߎߡߊ߬ ߞߵߊ߬ ߘߐߕߊ߯ߡߊ߫ ߦߙߐ ߟߎ߬ ߘߐ߫߸ ߞߊ߬ ߜ.ߞ.ߓ.ߘ ߟߊ߫ ߣߌ߬ߟߌ ߟߎ߫ ߘߟߊߘߍ߬߸ ߞߊ߬ ߓߏߟߏ߲ߝߘߊ߫ ߞߎߘߊ߫ ߟߊߘߊ߲߫ .
ߜ߭ߏߟߘ ߞߏߛߕ ߟߋ߬ ߕߘߍ߬ ߦߋ߫ ߓߙߌߕߊ߲ߓߊ߫ ߟߴߊߝߙߌߞߌ߬ ߕߟߋ߬ߓߋ ߥߙߎߣߍ ߟߎ߬ ߓߍ߯ ߢߍ߫ ߓߘߍ߬ߓߘߍ߬ߟߌ ߘߐ߫߸ ߞߏ߬ߣߌ߲߬ ߏ߬ ߓߍ߯ ߣߴߊ߬ ߕߊ߫߸ ߜ߭ߏߟߘ ߞߏߛߕ ߓߘߍ߬ߓߘߍ߬ߟߌ ߥߢߊ ߕߎ߲߬ ߡߴߊ߬ߟߎ߬ ߖߛߎ߬ ߟߊߖߌ߰ ߢߊ߫ ߛߌ߫ ߡߊ߬ .
ߞߍ߬ߟߍ ߞߐ߫ ߟߊ߬ߖߏ߰ߙߏ߬ߟߌ ߥߊ߬ߙߊ ߞߏߛߐ߲߬߸ ߏ߬ ߟߋ ߞߊ߬ ߡߌ߬ߙߌ߲߬ߘߌ ߖߛߎ߬ߟߊߝߌ߲߬ ߝߋ߲ ߠߎ߬ ߘߊ ߟߊ߫ ߜߟߍ߬ߦߊ ߞߏߛߐ߲߬߸ ߏ߬ ߟߋ ߞߍ߫ ߘߴߊߙߊߓߎ߫ ߡߣߐߓߏ߲߫ ߡߌߛߍ߲ ߠߎ߬ ߡߊߓߌ߬ߟߊ ߘߌ߫ ߁߉߄߈ ߓߌ߲ߠߊߥߎߟߋ߲ ߠߊ߫ .
ߞߊ߬ߞߊ߬ߥߏ߬ ߛߣߍ߬ߟߊ ߟߎ߬ ߝߣߊ߫ ߛߍߥߊߣߍ߲߫ ߕߎ߲߬ ߕߍ߫߸ ߞߵߊ߬ ߡߊߛߐ߬ߘߐ߲߬ ߘߋ߲߫ ߝߎߣߎ߲߫ ߖߊ߲ߞߊߙߏ ߕߘߍ߬ ߦߋ߫ ߞߊ߬ߞߊ߬ߥߏ߬ߛߎ߲ ߠߎ߬ ߟߊ߫߸ ߞߏ߬ߣߵߊ߬ߟߎ߬ ߕߘߍ߬ ߘߌ߫ ߛߴߊ߬ߟߎ߬ ߘߋ߲߫ ߠߴߏ߬ ߞߊ߲߬߸ ߞߏ߬ߣߌ߲߬ ߞߎ߲߬ߠߊ߬ߛߌ߰ ߥߙߎߣߍߦߟߊ ߟߎ߬ ߞߵߏ߬ ߓߍ߯ ߕߍ߰ ߞߐߘߍ߫ .
ߏ߬ ߞߴߊ߬ ߕߘߍ߬ ߣߊ߲߬ߕߌ߰ ߞߘߐ ߡߐ߰ ߆߃ ߀߀߀ ߟߋ߬ ߕߘߍ߬ ߦߋ߫ ߜ߭ߏߟߘ ߞߏߛߕ ߥߊ߯ߕߌ ߏ߬ ߟߊ߫߸ ߓߊ߯ߙߊ߫ ߕߎ߲߬ ߕߴߏ߬ ߟߎ߫ ߝߊ߲߬ߓߊ ߛߌ߫ ߓߟߏ߫߸ ߏ߬ ߟߎ߫ ߕߘߍ߬ ߦߴߊ߬ ߝߐ߫ ߟߊ߫ ߞߏ߫ ߥߙߎߣߍߦߊ ߞߎ߲߬ߠߊ߬ߛߌ߮ ߕߍ߫ ߝߏߦߌ߬ ߞߍ ߞߊ߲߬ ߛߴߊ߬ߟߎ߬ ߘߴߊ߬ߟߎ߬ ߡߎ߬ߛߊ߬ߞߊ ߟߎ߬ ߛߐ߬ߘߐ߲߬ .
ߒߞߎ߬ߙߎߡߊ߬ ߣߌ߫ ߘߊ߲ߞߎߥߊ߫ ߟߎ߫ ߞߊ߬ ߞߎߡߊ ߕߊ߬ ߞߟߍ߬ߟߊ߬ ߞߘߐ ߟߎ߬ ߟߊ߫ ߘߍ߭ ߟߊ߫ ߜߊ߬ߙߊ ߘߏ߫ ߛߋ߭ߝߍ߬ ߊߞߙߊ߫ ߛߏ ߞߣߐ߫߸ ߞߏ߲ߞߏߜߍ ߂0 ߁߉߄߈ ߠߊ߫߸ ߞߴߊ߬ߟߎ߬ ߦߋ߫ ߕߊ߯ߡߊ ߘߏ߫ ߘߐߓߍ߲߬ ߡߊߦߌߣߌ߲ߛߓߍ߫ ߞߏ ߞߊ߲ߡߊ߬ ߞߎ߲߬ߠߊ߬ߛߌ߮ ߝߍ߬ .
ߔߊߞߌߛߦߊ ߏ߬ ߞߍ߫ ߣߍ߲ ߞߏ߲ߞߏߜߍ ߕߋ߬ߟߋ ߂߈ ߡߊ߬߸ ߓߙߌߕߊ߲ߓߞߊ ߟߎ߬ ߞߊ߬ ߡߎ߮ ߕߋ߬ ߖߊ߬ߡߊ ߟߊ߫߸ ߡߍ߲ ߞߊ߬ ߡߎߙߎ߲ߕߌ ߟߊߥߟߌ߬ ߊߞߙߊ߫ ߛߏ ߞߣߐ߫ ߁߉߄߈ ߠߊ߫߸ ߡߍ߲ ߣߊ߬ ߘߊ߫ ߖߍ߲ߛߍ߲߫ ߞߊ߬ߝߏ ߝߊ߲߭ ߓߍ߯ ߟߊ߫ ߞߐߘߍ߫ .
ߘߊ߬ߝ߭ߌߘ ߓߌߙߑߡߌ߲ߜ߭ߊߡ ߕߊ߫ ߝߐߟߌ߫ ߘߐ߫߸ ߏ߬ ߡߍ߲ ߕߘߍ߬ ߦߋ߫ ߒߞߎ߬ߙߎߡߊ߬ ߞߊ߲߬ߛߓߍ߬ߟߊ ߘߌ߫߸ ߞߏ߫ ߊߝߙߌߞߌ߬ ߕߟߋ߬ߓߋ ߥߙߎߣߍ߫ ߞߘߐ߫ ߟߊߘߍ߲߰ߕߊ ߟߊߛߙߋߦߊ߫ ߘߊ߫ ߡߎߙߎ߲ߕߌ ߣߌ߫ ߖߊ߬ߥߏ߬ߘߊ ߟߎ߬ ߘߊ ߞߊߘߌ ߟߋ߬ ߓߟߏ߫ .
ߞߎ߲߬ߠߊ߬ߛߌ߮ ߟߎ߬ ߞߴߊ߬ ߝߐ߫ ߞߏ߫ ߜ ߞ ߘ ߓ ߟߎ߬ ߟߋ߬ ߣߊ߬ ߝߛߏ߬ߝߛߊ ߟߊߘߏ߲߬ ߠߊ߫߸ ߊ߬ߟߎ߫ ߞߵߏ߬ ߟߎ߬ ߘߐ߫ ߞߎ߲߬ߕߌ߰ߓߊ߬ ߥߐ߯ߙߐ ߟߎ߬ ߡߌ߬ߘߊ߬ ߏ߬ ߟߋ ߘߐ߫߸ ߒߞߎ߬ߙߎߡߊ߬ ߣߌ߫ ߘߊ߲ߞߎߥߊ߫ ߟߎ߫ ߕߘߍ߬ ߏ߬ ߟߎ߬ ߘߐ߫ .
ߓߌߜ߭ ߛߋߞߛ ߏ߬ ߟߎ߬ ߓߍ߯ ߓߌ߬ߟߊ߬ ߘߊ߫ ߥߛߎ ߟߊ߫ ߢߐ߲߮ ߝߍ߬ ߞߎ߬ߡߊ߬ߛߌ߫߸ ߞߊ߬ ߕߍߟߊ ߘߏ߲߬ ߒߞߎ߬ߙߎߡߊ߬ ߣߌ߫ ߘߏ ߟߎ߬ ߕߍ߫߸ ߏ߬ ߡߍ߲ ߣߵߊ߬ߟߎ߬ ߟߐ߬ ߟߊ߫ ߡߎߙߎ߲ߕߌ ߟߊ߫ .
ߓߙߌߕߊ߲ߓߞߊ ߟߎ߬ ߣߊ߬ ߘߊ߫ ߞߴߊ߬ ߞߊ߬ߟߊߡߊ߬ ߞߏ߫ ߡߐ߰ ߟߎ߬ ߓߘߊ߫ ߓߍ߲߬ߓߍ߲߬ߓߍ߲ ߘߐߓߍ߲߬ ߥߛߎߓߏ߲ ߘߊ ߞߊߘߌ߫ ߞߊ߲ߡߊ߬߸ ߊ߬ߟߎ߫ ߞߊ߬ ߡߐ߰ ߆ ߟߎ߬ ߕߍߝߘߊ߫߸ ߞߊ߬ ߒߞߎ߬ߙߎߡߊ߬ ߟߥߊ߫ ߟߊߥߑߙߊ߫ .
ߊ߬ߟߎ߬ ߟߊߓߐ߫ ߘߊ߫ ߥߛߎ ߟߊ߫ ߞߏ߲ߞߏߘߌ߬ߓߌ ߟߊ߫߸ ߁߉߄߈ ߠߊ߫ .
ߟߊ߬ߞߊ߬ߙߊ߲߬ߠߌ߲߬ߠߊ ߟߎ߬ ߣߌ߫ ߞߊ߬ߙߊ߲߬ߠߊ߬ߘߋ߲ ߠߎ߬ ߛߌߦߊߡߊ߲߫ ߞߊ߬ ߔߊߞߌߛߦߊ ߞߍ߫ ߊ߬ߟߎ߬ ߓߌ߬ߟߊ߬ߞߏ ߟߊ߫߸ ߏ߬ ߟߎ߬ ߓߍ߯ ߟߊߘߎ߲߫ ߘߊ߫ .
ߒߞߎ߬ߙߎߡߊ߬ ߞߵߊ߬ ߖߘߍ߬ ߞߊ߬ߣߌ߲߬ ߣߊ߲ߝߟߏ ߟߋ߬ ߞߍ߫ ߞߊ߬ ߜ߭ߊߣߊ߬ ߝߊ߬ߛߏ߬ߟߊ߬ߞߊ ߞߊ߬ߙߊ߲߬ߘߊ ߘߊߡߌ߬ߣߊ߬ .
ߏ߬ ߣߌ߫ ߓߊ߯ߙߊ߫ ߜߘߍ߫ ߟߎ߫ ߓߟߏߘߏ߲߬ߣߍ߲ ߠߋ߬ ߞߍ߫ ߘߊ߫ ߒߞߎ߬ߙߎߡߊ߬ ߣߌ߫ ߜ ߞ ߘ ߓ ߟߎ߬ ߦߙߊ߬ߞߌ߬ ߞߎ߲ ߘߌ߫߸ ߞߴߊ߬ߟߎ߬ ߓߘߊ߫ ߓߊ߯ߙߊ߫ ߊ߬ߟߎ߬ ߖߘߍ߬ ߕߐ߯ ߟߊ߫߸ ߞߴߊ߬ ߕߘߍ߬ ߊ߬ߟߎ߬ ߡߊ߫ ߟߊߘߌ߬ߢߍ߬ .
ߊ߬ߟߎ߬ ߛߌߟߊ߲߫ ߘߴߊ߬ߟߎ߬ ߕߙߐ߫ ߞߏ ߘߐ߫ ߞߙߎߞߊ ߞߐߞߊ߲߬ ߞߊ߬ ߕߊ߬ߡߌ߲߬ ߊ߬ ߞߣߐߟߊ ߞߊ߲߬߸ ߊ߬ߟߎ߫ ߞߊ߬ ߒߞߎ߬ߙߎߡߊ߬ ߕߐ߯ߦߊ߫ ߞߴߊ߬ ߞߍ߫ ߝߘߏ߬ߓߊ߬ ߞߏ߲߬ߘߏ߬ߕߌ߮ ߘߌ߫ .
ߏ߬ ߞߴߊ߬ ߕߘߍ߬ ߒߞߎ߬ߙߎߡߊ߬ ߟߊ߫ ߛߘߊߡߦߊ ߕߘߍ߬ ߓߘߊ߫ ߓߊ߲߫ ߟߐ߬ߞߎ߬ ߟߊ߫߸ ߏ߬ ߣߊ߬ ߘߊ߫ ߟߊߓߊ߲߫ ߥߎ߬ߦߊ߬ߒߞߐ ߡߊ߬ ߊߞߙߊ߫ ߥߎ߬ߙߘߊ߬ߟߊ߬ ߝߐ߯ߓߍ ߟߊߘߊ߲ ߞߏߛߐ߲߬ , ߏ߬ ߜߎ ߕߎ߲߬ ߕߍ߫ ߞߙߎߞߊ ߕߊ߫ ߘߌ߫߸ ߞߏ߬ߣߌ߲߬ ߒߞߎ߬ߙߎߡߊ߬ ߣߴߊ߬ ߘߍ߬ߢߐ߲߮ ߘߏ߫ ߟߎ߫ ߕߊ ߟߋ߬ ߕߘߍ߬ ߦߋ߫ .
ߊ߬ ߞߊ߬ ߝߏߣߌ߲ߞߋ ߟߎ߬ ߟߊ߫ ߛߌ߲߬ߝߏ߲߬ߧߊ߬ߟߌ ߘߍ߬ߘߊ ( ߝ.ߛ.ߘ ) ߛߌ߲ߘߌ߫߸ ߞߵߏ߬ ߟߎ߬ ߞߍ߫ ߜ ߞ ߘ ߓ ߞߊ߬ߡߊ߲ ߠߎ߬ ߘߌ߫ .
ߏ߬ ߟߋ ߞߐ߫ ߛߊ߫߸ ߊ߬ߟߎ߫ ߣߊ߬ ߘߊ߫ ߝߘߊ߫߸ ߞߊ߬ ( ߛߍߟߝ ߜ߭ߐߝ߭ߊߡߍ߲ߕ ߣߐ߬ߥ ) ߖߘߍ߬ߞߊ߬ߣߌ߲߬ ߞߎ߲ߠߊߛߌ߯ߟߊ ߡߎ߬ߕߎ߲߸ ߘߊߡߌ߬ߣߊ߬ .
ߝ.ߛ.ߘ ߟߎ߬ ߞߊ߬ ߞߊ߬ߙߊ߲߬ߠߊ߬ߘߋ߲ ߠߎ߬ ߘߟߊߘߍ߬߸ ߊ߬ ߣߌ߫ ߣߊ߲߬ߕߌ߰ ߞߘߐ ߟߎ߬ ߣߌ߫ ߟߐ߯ߘߐ߫ ߡߛߏ ߟߎ߬ .
ߒߞߎ߬ߙߎߡߊ߬ ߞߵߊ߬ ߦߌ߬ߘߵߊ߬ ߖߍ߬ߘߍ ߞߊ߲߬ߛߓߍ ߘߐ߫߸ ߞߴߊ߬ߟߋ ߕߎ߲߬ ߞߴߊ߬ ߟߐ߲߫ ߞߏ߫ ߊ߬ߟߎ߬ ߣߌ߫ ߜ ߞ ߘ ߓ ߓߟߏߕߍ߭ ߕߛߋ߫ ߡߊߕߊ߲߬ߞߊ߬ ߟߊ߫߸ ߞߴߊ߬ߟߋ ߕߘߍ߬ ߦߴߊ߬ ߝߍ߬ ߏ߬ ߟߋ ߘߐ߫߸ ߛߊ߫ ߖߊ߬ߡߊ ߘߌ߫ ߕߏ߫ ߊ߬ߟߋ ߣߐ߬ ߟߊ߫ ߝߐߢߐ߲߯ߞߐ ߏ߬ ߕߎ߬ߡߊ ߟߊ߫ .
ߒߞߎ߬ߙߎߡߊ߬ ߟߊ߫ ߞߟߌߟߌ ( ߝߑߙ߭ߌߘߐߡ ) ߞߊ߲ߠߊߓߌߟߊ ߡߊ߬߸ ߏ߬ ߞߊ߬ ߝߏߣߌ߲ߞߋ ߛߌߦߊߡߊ߲߫ ߠߎ߫ ߡߊߞߟߌ߫ ߞߊ߬ ߓߐ߫ ߕߏ߯ߘߊ ߟߎ߬ ߣߌ߫ ߝߏ߬ߘߏ ߟߎ߬ ߘߐ߫ ߓߊ߯ߙߊ߫ ߘߊ߲߬ߠߊߕߊ߬ߡߌ߲߬ߣߍ߲ ߘߊߞߘߐ߫߸ ߊ߬ ߣߌ߫ ߡߏ߬ߛߏ ߟߎ߬߸ ߞߊ߬ ߦߌ߬ߙߌ߲߬ߘߌ߬ ߞߎߓߋߛߏ ߟߎ߬ ߟߊ߫ .

ߞߏ߫ ߜߘߍ ߛߎ߯-ߎ-ߛߎ߯ ߞߍ߫ ߕߴߊ߬ ߟߊߓߊ߬ߕߏ߬ ߟߊ߫ ߏ߬ ߓߍ߯ ߦߋ߫ ߘߐ߬ߛߙߋ߬ ߘߟߊߡߌ߬߬ߘߊ߬߬ߣߍ߲߲߫ ߠߎ߬ ߟߋ߬ ߘߌ߫ .
ߝߘߏ߬ߢߐ߲߰ߡߊ ߟߎ߬ ߘߌ߫ ߛߋ߫ ߛߐ߬ߘߐ߲߬ ߠߊ߫ ߡߍ߲ ߠߎ߬ ߘߐ߫ ߞߊ߬ ߓߍ߲߬ ߊ߬ ߓߐߦߙߐ ߟߎ߬ ߡߊ߬ .
ߊ߬ ߣߌ ߖߏߣߊ߲ߣ ߝߐߛߕ ߣߌ߫ ߔߌߕߍ ߛߑߛ߭ߏߌߝߊ߬ ߡߍ߲ ߘߍ߬ߣߍ߲߫ ߕߘߍ߬ ߦߴߊ߬ ߟߊ߫߸ ߊ߬ ߓߣߐ߬ ߘߊ߬ ߞߕߌ ߘߐ߫ ߊ߬ ߣߊ߲߬ߝߟߏ߬ߦߊ߬ߟߊ߫ ߝߐߛߕ ߞߊ߲ߡߊ߬ ߁߄߅߅ ߞߏ߲ߞߏߘߌ߬ߓߌ ߟߊ߫߸ ߏ߬ ߞߍ ߏ߬ ߞߵߊ߬ ߟߊ߫ ߕߏ߲߬ߜߏ ߣߴߊ߬ ߖߐ߯ߙߊ߲ ߠߎ߬ ߣߌ߫ ߜߌ߬ߙߌ߲߬ߘߌ߬ߣߍ߲ ߟߎ߬ ߓߍ߯ ߡߌ߬ߘߵߊ߬ ߟߊ߫ ߞߐߘߍ߫ .
ߜ߭ߎߕߊ߲ߓߍߙߜ߭ ߡߊߛߋ߫ ߘߍ߬ߡߍ߲߬ ߠߊ߫ ߞߊ߬ ߓߐ߫ ߞߌ߬ߣߌ߲߬ߞߌߣߌ߲ ߏ߬ ߘߐ߫ ߝߏ߫ ߊߘߐߟߝ ߂߲ ߞߊ߬ ߓߐ߫ ߣߊߛߏ߫ ߟߊ߫ ߘߍ߬ߡߍ߲߬ߠߌ߲ ߠߋ߬ ߞߊ߬ ߟߊ߬ߣߡߐ߬ߟߊ߲ ( pension ) ߠߊߘߊ߬ߤߴߊ߬ ߦߴߊ߬ ߛߌ߭ ߡߎ߰ߡߍ ߞߘߐ߫߸ ߊ߬ ߣߌ߫ ߞߵߊ߬ ߞߴߊ߬ ߟߊ߫ ߞߎߓߋ ߟߊ߲߬ߔߊ߯ߛߌ ( gentilhomme ) ߘߏ߫ ߘߌ߫ .
ߗ߭ߏߤߊߣߍߛ ߜ߭ߎߕߊ߲ߓߍߙߜ߭ ߛߐ߬ߘߐ߲߬ ߘߊ߫ ߡߊߦߍ߲ߛ ߟߋ߬ ߁߄߀߀ ߠߊߡߌߣߌ߲ ߘߐ߫߸ ߊ߬ ߦߋ߫ ߘߋ߲ߓߦߊ߫ ߡߊߛߎߡߊߣߍ߲ ߘߏ߫ ߟߎ߫ ߘߋ߲߫ ߛߓߊߣߊ߲ ߠߋ߬ ߘߌ߫ ߢߋߙߌ߲ߡߊ ߛߊ߲ߘߐߕߊ ߟߎ߬ ߘߐ߫߸ ߝߑߙߌߍߟ ߜ߭ߍ߲ߛߑߝߟߍߌߛ߭ ߖ߭ߎߙ ߟߊߘߍ߲߫ ߓߊ߯ߙߘߊ ߕߘߍ߬ ߦߋ߫ ߛߌ߬ߦߊ߬ߞߌ߬ߦߊ ߟߋ߬ ߘߌ߫߸ ߊ߬ ߣߌ߫ ߝߊ߰ߣߌ߲߬ ߖߎߟߦߊ ߟߋ߬ ߘߌ߫߸ ߊ߬ ߣߌ߫ ߍߟߛ ߥߙߌߛ߭߸ ߒ߬ ߧߴߊ߬ ߖߌ߰ ߟߴߊ߬ߟߎ߫ ߕߐ߮ ߦߟߍ߬ߡߊ߲߬ߣߍ߲߫ ߘߌ߫ ߞߍ߫ ߓߊ߬ߕߏ߬ߓߏ߲ ( ߋߜ߭ߑߟߌߛ\ߗߐߙߗ ) ߛߍ߲ߕ-ߞߙߌߛߑߕߐߝ ߟߊ߫ ߦߋ߲߬ ߡߍ߲ ߛߘߎ߬ߡߊ߲߬ ߦߴߊ߬ ߛߐ߬ߘߐ߲߬ ߛߏ ߟߊ߫ .
ߜ߭ߎߕߊ߲ߓߍߙߜ߭ ߥߊ߫ ߘߊ߫ ߓߐߒߡߊߟߌ ߞߍ߫ ߦߙߐ ߡߍ߲ ߠߎ߬ ߘߐ߫ ߊ߬ ߣߴߊ߬ ߞߊ߬ ߞߏ ߡߍ߲ ߠߎ߬ ߞߍ߫ ߁߄߀߀ ߣߌ߫ ߁߄߂߀ ߕߍ߫߸ ߒ߬ ߡߴߏ߬ ߟߎ߬ ߢߊߘߐߜߍ߫ ߟߐ߲߫ .
ߊ߬ ߟߊ߫ ߞߐߟߊ߫ ߞߏ߫ ߞߍߣߍ߲ ߠߎ߬ ߣߴߊ߬ ߟߊ߫ ߘߋ߲ߓߦߊ ߟߎ߬ ߟߊ߫ ߘߍ߬ߘߐ߬ߞߏ ( ߡߍ߲ ߠߎ߬ ߘߏ߲߬ ߘߴߊ߬ߟߎ߬ ߣߌ߫ ߡߐ߱ ߟߎ߬ ߕߍ߫ ) ߟߎ߫ ߓߊ߯ ߡߊߝߟߍ߫߸ ߕߎ߬ߡߊ߬ߘߐ߫ ߊ߬ ߟߊ߫ ߖߊ߯ߓߘߊ ߞߊ߬ߙߊ߲ ߞߍߣߍ߲߫ ߘߌ߫ ߞߍ߫ ߍߙߑߝߎߙߕ ߟߋ߬ ߝߏߓߐ ߛߊ߲߬ߕߟߊ ( semestre ) ߕߎ߬ߡߊ ߟߊ߫ ߁߄߁߉-߁߄߂߀ , , , .
߁߄߂߉ ߟߊ߫߸ ߞߎ߬ߛߊ߲߬ߧߊ ( ߓߟߏߟߊߓߊ߯ߙߊ\artisan ) ߣߝߊ߬ߢߐ߲߰ߦߊ ߟߎ߬ ߣߌ߫ ߡߊߦߍ߲ߛ ߛߏ ߖߎ߬ߟߊ ߡߍ߲ ߠߎ߬ ߦߋ߫ ߓߊ߯ߙߊ߫ ߟߴߊ߬ߟߎ߫ ߖߘߍ߬ ߦߋ߫߸ ߏ߬ ߟߎ߫ ߥߟߌ߬ ߘߊ߫ ߓߊߓߏ߲ ߠߊ߫ ߝߘߏ߬ߓߊ߬ ߦߙߐ ߞߊ߲ߡߊ߬߸ ߏ߬ ߟߋ ߞߵߊ߬ߟߎ߬ ߟߊ߫ ߘߋ߲ߓߦߊ ߟߐ߬ ߝߎ߲ߘߌ߫ ߟߊ߫ ߞߊ߬ ߥߴߊ߬ߟߎ߫ ߞߎ߲߭ߝߍ߬ .
߁߄߃߄ ߣߌ߫ ߁߄߄߄ ߕߍ߫ ( ߕߎ߬ߡߊ߬ߘߐ߫ ߁߄߂߉ ߟߊ߫ ) ߸ ߜ߭ߎߕߊ߲ߓߍߙߜ߭ ߟߊ߫ ߘߋ߲ߓߦߊ ߞߵߊ߬ߟߎ߬ ߡߊߞߍ߫ ߛߑߕߙߊߛߑߓߎߙ ߞߌ߲߬ߘߊ߬ ߛߍ߲ߕ-ߊߙߑߓߐߜ߭ߛߕ .
ߜ߭ߎߕߊ߲ߓߍߙߜ߭ ߡߊߞߊ߬ߙߊ߲߬ߣߍ߲߬ ߘߌ߫ ߞߍ߫ ߛߌ߬ߦߊ߬ߞߌ߬ߦߊ ߛߋߒߞߏߟߦߊ ߟߊ߫ ߦߋ߲߬ ߠߋ߬ .
ߊ߬ ߟߊߞߊ߬ߙߊ߲߬ ߘߊ߫ ߝߣߊ߫ ߞߡߋߛߎߦߊ ( ߞߡߋߛߎ߫ ߟߊ߫ ߕߍ߯ߟߌ ) ߟߊ߫ ߦߋ߲߬ ߠߋ ߊ߬ ߣߌ߫ ߣߍ߱ ߟߎ߬ ߞߏߟߏ߲ߛߏ߲ߠߌ߲ ( ߞߵߊ߬ߟߎ߬ ߓߟߏߘߏ߲߬ߢߐ߲ߓߟߏ߫ ߞߏߢߊ߬ ߖߋߞߎ߫߹ ) ߡߊߣߐ߭߸ ߏ߬ ߟߎ߫ ߟߋ߬ ߣߐ߬ ߘߌ߫ ߞߴߊ߬ ߘߍ߬ߡߍ߲߬ ߠߴߊ߬ ߟߊ߫ ߛߌ߲ߘߟߌ ߘߐ߫ ߞߐߟߊ߬߸ ߞߵߊ߬ ߕߏ߫ ߊ߬ ߦߋ߫ ߛߋ߫ ߜߌ߬ߙߌ߲߬ߘߌ߬ߟߊ߲ ߛߓߍߢߌ߲߫ ߞߟߏߜߍߟߍ߲ ߣߴߊ߬ ߟߊߛߌߦߊߦߊߕߊ ߟߊߘߊ߲߫ ߠߊ߫.ߊ߬ ߣߌ߫ ߓߊߌߟߌ߫ ߘߋ߬ ߟߌߛ߭ߑߕߋߣߏ߫ ߟߎ߫ ߘߍ߬ ߘߊ߫ ߁߄߃߈ ߠߊ߫ ߞߵߊ߬ ߘߐߛߘߊ߫ ߞߊ߬ ߡߊ߬ߓߊߕߏ ߟߊ߬ߟߐ߲߬ߠߌ߲߬ߟߊ߲ ߠߊߘߊ߲߫ ( fabriquer des enseignes de pèlerinage ) ߸ ߘߏ߫ ߟߎ߫ ߞߊ߬ ߞߏߟߏ߲ߛߏ߲ ߠߎ߬ ߘߐߓߍ߲߬ ߥߟߊ߫ ߘߏ߫ ߟߎ߫ ߞߊ߬ ߟߋ߬ߞߎ ߟߎ߬ ߣߌ߫ ߘߌ߯ߣߌ߲ߞߎ߲߸ ߊ߬ ߣߌ߫ ߘߎ߬ߡߊ߬ߙߋ߲߬ ߘߋ߬ߣߍ߲ ߘߏ߫ ߟߎ߫߸ ߘߏ ߟߎ߬ ߝߣߊ߫ ߣߐ߬ ߘߌ߫ ߞߍ߫ ߣߍ߰ ߘߐߝߘߍ߬ߣߍ߲߫ ߓߊ߬ߘߌ߬ߟߊ߲߬ߠߊ߬ߡߊ ߘߏ߫߸ ߏ߬ ߟߎ߬ ߓߍ߯ ߓߌ߬ߟߊ߬ ߘߊ߫ ߝߋ߬ߙߋ ߘߊߞߘߐ߫ ߊߌߞߛ-ߟߊ߬-ߛ߭ߊ߲ߔߍߟ ߡߊ߬ߓߊߕߏ ߝߍ߬ ߁߄߃߉ ߟߊ߫ .
ߛߊ߲߬ ߣߊ߯ߣߌ߲ ߡߍ߲ ߠߎ߬ ߕߎ߲߰ ߘߴߏ߬ ߟߊ߫߸ ߊ߬ ߜߙߋ߬ ߛߌ߫ ߡߊ߫ ߟߊߞߏߟߐ߲߫ ߏ߬ ߞߎ߲߬ߕߊ߮ ߞߘߐ߫ .
ߊ߬ ߞߐߛߊߦߌ ߝߍ߬ ߡߊߦߍ߲ߛ ߁߄߄߈ ߠߊ߫ ߞߐߟߊ߬߸ ߊ߬ ߞߊ߬ ߓߊ߯ߙߊ ߘߊߡߌ߬ߣߊ߬ ߛߑߕߙߊߛߑߓߎߙ ߊ߬ ߣߌ߫ ߞߊ߬ ߥߏߘߌ ߡߌ߬ߘߵߊ߬ ߓߏߙߌ߲ߘߋ߲߫ ߊߡߐߟߘ ߜ߭ߋߟߑߕߐߛ ߟߊ߫ ߞߊ߬ ߜߍ߬ߙߍ߲߬ߘߍ߬ߘߊ ( presse ) ߟߐ߬ .
ߘߊߟߌ߫ ߜߊ߬ߙߊ ߘߊߡߌ߬ߣߊ߬ ߘߊ߫ ߁߄߃߁ ߠߊ߫ ߞߊ߬ ߡߐ߰ ߖߊߙߌ߲ߕߋ ߟߎ߬ ߣߌ߫ ߖߊ߯ߓߘߊߘߋ߲ ߠߎ߬ ߘߟߊߘߍ߰ ߡߍ߲ ߘߐ߫ ߣߌ߫ ߛߓߍߣߍ߲ ߠߎ߬ ߞߊ߫ ߞߊ߲߫ ߞߊ߬ ߟߊߥߟߏ߫ ߕߎ߲߯ߣߌ߲߫߸ ߏ߬ ߟߋ ߞߍ߫ ߘߊ߫ ߛߊߓߎ߫ ߘߌ߫ ߞߊ߬ ߛߓߍߝߌߘߊ ߥߎ߮ ߟߊߛߓߊ߬ߕߌ߫ .
ߏ߬ ߞߐ߫ ߛߊ߲߭ ߂߀ ߠߊ߫߸ ߓߊߘߋ߲ߡߊ ߜ߭ߊߟߌߖ߭ߌߦߊߣߌ߫ ߞߊ߬ ߓߐ߫ ߔߌߦߋߡߐ߲߫߸ ߏ߬ ߣߊ߬ ߘߵߊ߬ ߡߊߞߍ߫ ߓߊߟ ߞߊ߬ ߓߊ߲߫ ߞߵߊ߬ߟߎ߬ ߟߊ߫ ߛߓߍߝߌߘߊ߫ ߟߊߘߊ߲ ߛߋߒߞߏߟߦߊ ߟߎ߬ ߟߊߛߣߍ߫ ߛߎߥߌߛ ߣߌ߫ ߝߊ߬ߙߊ߲߬ߛߌ߫ ߟߎ߫ ߘߐ߫ ߜߌ߬ߙߌ߲߬ߘߌ߬ߟߊ߲߬ ߘߊߣߐ߲߮ ߠߊ߫ ߡߍ߲ ߣߐ߰ߡߊ߲߬ ߦߋ߫ ߛ߭ߊ߲ߛߟߋߙߌ ߛߓߍߝߌߘߊ ߕߊ ߘߌ߫ .
ߛߓߍߘߊ ߟߎ߬ ߤߊ߬ߕߊߦߋ ߟߊߥߊ߬ߙߊ ߣߌ߫ ߖߊ߯ߓߘߊ ߟߎ߬ ߟߊ߫ ߛߓߊ߬ߕߌ߸ ߞߊ߬ߙߊ߲߬ߓߏ߲ ߠߎ߬ ߘߊߦߍ߬ߟߍ߸ ߞߊ߬ߙߊ߲ ߓߊߟߌ߫ ߞߏ߫ ߦߙߌߞߊ߸ ߏ߬ ߟߎ߫ ߟߋ߬ ߦߋ߫ ߞߏ߫ ߟߎ߫ ߘߌ߫ ߡߍ߲ ߠߎ߬ ߞߊ߬ ߜ߭ߎߕߊ߲ߓߍߙߜ߭ ߟߐ߬ ߊ߬ ߟߊ߫ ߕߌߙߌ߲ߠߌ߲ ߠߎ߬ ߛߌ߰ ߟߊ߫ ߛߋ߲߬ߠߊ߫ ߛߑߕߙߊߛߑߓߎߙ߸ ߖߊ߬ߥߏ ߕߊ߲ߓߊ߲߫ ߓߟߋߓߟߋ ߣߌ߫ ߋߙߐߔߎߞߊ ߟߎ߬ ߘߐ߫ ߖߊߙߌ߲ߕߋ ߟߎ߬߸ ߞߊ߬ ߝߙߍ߬ ߢߌߣߌ߲߫ ߟߊ߬ߥߟߏ߬ߟߌ ߛߋ߲߬ߠߊ߬ߞߊߟߌߦߊ ߣߌ߫ ߛߓߍߟߌ ߟߎ߬ ߓߊߟߌߟߌ߸ ߊ߬ ߣߌ߫ ߞߊ߬ߝߊ ߟߎ߬ ߛߐ߲߬ߞߐ ߡߊߖߌ߭ ߖߐ߰ߣߍ ߟߎ߬ ߘߐߝߘߊ ߟߊ߫ ߞߝߊ߬ߘߋ߲ ߦߙߌߞߊߖߊ߲ ߠߎ߬ ߞߊ߲߬ .
ߊ߬ ߘߏ߲ ߊ߬ ߥߟߏߛߟߎ ߟߊ߫ ߡߊߦߍ߲ߛ ߁߄߄߉ ߟߊ߫߸ ߖߏߤߊߣߍߛ ߜ߭ߎߕߊ߲ߓߍߙߜ߭ ߞߵߊ߬ ߟߊ߫ ߕߌߙߌ߲ߠߌ߲ ߣߐ߬ߝߍ߬ߜߍ߲߫ ߦߋ߲߬߸ ߏ߬ ߟߋ ߝߣߊ߫ ߞߐ߫ ߛߊ߲߭ ߝߌ߬ߟߊ߬ ߟߊ߫ ߛߊ߫߸ ߊ߬ ߞߊ߬ ߜߍߓߏ߲ߦߟߊ߫ ߖߏߣߊ߲ߣ ߝߐߛߕ ߘߌ߬ߢߍ߬ߟߊ߬ߢߌߣߌ߲߫ ߞߴߏ߬ ߦߴߊ߬ ߘߍ߬ߡߍ߲߬ ߊ߬ ߟߊ߫ ߖߊ߬ߕߋ߬ߘߐ߬ߛߌ߮ ߣߊ߲߬ߝߟߏ߬ߦߊ ߡߊ߬ .
ߝߐߛߕ ߞߵߊ߬ ߘߐ߲ߘߐ߫ ߝߑߟߏߙߍ߲ ߈߀߀ ߠߊ߫ — ߏ߬ ߕߘߍ߬ ߦߋ߫ ߣߊ߲߬ߝߟߏ߬ ߟߊߞߊ߬ߟߌ߬ߕߊ ߟߋ߬ ߘߌ߫ ߥߊ߯ߕߌ ߏ߬ ߟߊ߫ — ߜ߭ߎߕߊ߲ߓߍߙߜ߭ ߡߊ߬߸ ߊ߬ ߣߌ߫ ߝߑߟߏߙߍ߲ ߃߀߀ ߝߣߊ߫ ߛߊ߲߭ ߞߘߐ߫ ߊ߬ ߖߐ߰ߣߍ ߟߊߞߊ߬ߝߏ߬ߣߍ߲ ߘߌ߫ .
ߊ߬ ߘߐ߬ ߊ߬ ߕߎ߲߬ ߞߊߡߊ߲߫ ߞߵߊ߬ ߞߊ߬ߝߏ߬ߢߐ߲߮ ߠߎ߬ ߢߌߣߌ߲߫ .
ߝߐߛߕ ߡߍ߲ ߕߘߍ߬ ߦߋ߫ ߖߎ߬ߟߊ߫ ߘߌ߫ ߡߍ߲ ߕߍ߫ ߓߋ߬ ߟߊ߫ ߓߎ߬ߘߐ߬ߞߏ߬ߟߏ߲߬ ߘߐ߫߸ ߖߏߣߊ߲ߣ ߞߊ߬ ߟߊ߬ߤߘߌ߬ ߞߘߊߡߊߟߌߟߊ ߘߏ߫ ߛߓߍߦߊ߫ ߜ߭ߎߕߊ߲ߓߍߙߜ߭ ߦߋ߫ .
ߖߌ߰ߟߌ ߏ߬ ߟߊߞߊ߲ߘߊ ߘߐ߫߸ ߜ߭ߎߕߊ߲ߓߍߙߜ߭ ߞߊߞߊ߲߫ ߕߘߍ߬ ߦߋ߫ ߞߵߊ߬ ߟߊ߫ ߜߌ߬ߙߌ߲߬ߘߌ߬ߟߊ߲ ߣߌ߫ ߖߐ߯ߙߊ߲ ߠߎ߬ ߟߊߟߐ߬ ߊ߬ ߛߋ߲߭ߞߊ߲߬ ߊ߬ ߣߌ߫ ߞߵߊ߬ ߕߐ߬ߣߐ ߘߐߛߌ߰ ߞߵߊ߬ ߞߍ߫ ٪߆ ߘߌ߫ ߛߊ߲߭ ߞߘߐ߫ .
ߝߐߛߕ ߣߊ߬ ߘߊ߫ ߡߊ߬ߤߌߣߊ߫ ߊ߬ ߟߊ߫ ߞߊ߬ ߕߐ߬ߣߐ ߡߞߊߣߌ߲ߓߊߟߌ ߕߏ߫ ߊ߫ ߞߎ߲߬ߝߟߐ ߏ߬ ߘߐ߫ .
ߞߵߊ߬ ߖߌ߱ ߛߌ߰ ߛߊ߫ ߕߣߐ߬ ߘߐߥߛߊ߬ߣߍ߲ ߠߊ߫߸ ߝߐߛߕ ߣߌ߫ ߜ߭ߎߕߊ߲ߓߍߙߜ߭ ߟߎ߫ ߞߊ߫ ߞߊ߲߫ ߕߘߍ߬ ߦߋ߫ ߞߊ߬ ߞߊ߬ߝߊ ߘߏ߫ ߜߌ߬ߙߌ߲߬ߘߌ߬ ߞߏ ߛߎߥߊ߲ߘߌ߫ ߏ߬ ߓߊ߯ ߞߍ߫ ߏ߬ ߥߏߘߌ ߕߍ߰ߒߞߎ߲ ߕߘߍ߬ ߘߌ߫ ߞߍ߫ ߛߊߓߎ߫ ߘߌ߫ ߞߊ߬ ߥߏߘߌ߫ ߡߎ߬ߛߞߊ߬ߣߍ߲ ߡߊߛߐ߬ߘߐ߲߬ .
ߥߊ߯ߕߌ ߏ߬ ߟߊ߫߸ ߞߝߊ߬ ߞߋߟߋ߲ ߡߍ߲ ߡߊ߲߬ߘߌߡߊ߲߫ ߕߘߍ߬ ߦߋ߫ ߣߴߊ߬ ߕߘߍ߬ ߘߌ߫ ߛߘߊߞߘߎ߬ߛߘߊ ߛߐ߬ߘߐ߲߬߸ ߏ߬ ߟߋ ߕߘߍ߬ ߦߋ߫ ߘߟߊߝߎߟߊ߲ ߘߌ߫߸ ߛߍ߲ߕ ߗ߭ߋߙߐߡ ߡߍ߲ ߛߓߍߣߍ߲߫ ߦߋ߫ ߟߊ߬ߕߍ߲ ߘߐ߫ ߞߏ߫ ߝ߭ߎߟߑߜ߭ߊߕ߸ ߏ߬ ߓߊ߯ߙߊ ߞߎ߲߬ߕߊ߮ ߓߍ߲߬ ߕߐ߫ ߕߘߍ߬ ߦߋ߫ ߛߊ߲߬ ߛߊ߬ߓߊ߫ ߟߋ߬ ߡߊ߬ ߓߊߦߟߍߡߊ߲ߠߊ ߝߍ߬ߙߍ ߡߊ߬ ߞߵߊ߬ ߓߍ߯ ߓߊߦߟߍ߬ߡߊ߲߬ ߞߎߘߊߘߌ߫ .
ߡߙߌߘߐ߫ ߝߟߐ ߡߍ߲ ߕߘߍ߬ ߦߋ߫ ߜ߭ߎߕߊ߲ߓߍߙߜ߭ ߟߊ߫ ߞߊ߬ ߛߴߊ߬ ߟߊ߫ ߛߌ߲ߘߟߌ ߞߍ߫ ߟߴߊ߬ ߣߐ߭ ߘߌ߫߸ ߏ߬ ߟߋ ߕߘߍ߬ ߦߋ߫ ߓߟߏߟߊߛߓߍߟߌ ߟߎ߬ ߓߍ߯ ߟߊߘߍ߲߰ ߘߴߊ߬ ߢߊ ߡߊ߬ ߞߏߟߌߞߏߟߌ߫ .
ߏ߬ ߟߏ߲ ߞߊ߲߬ߠߊ߫߸ ߒ߬ ߡߊ߫ ߜ߭ߎߕߊ߲ߓߍߙߜ߭ ߘߟߊߝߎߟߊ߲߫ ߠߊߓߊ߯ߙߊߣߍ߲ ߞߍߗߏ߮ ߖߍ߬ߘߍߖߍ߬ߘߍ ߝߋ߲߫ ߠߊߛߐ߬ߘߐ߲߬ .
ߒ߬ߓߊ߬ ߥߊ߯ߕߌ ߏ߬ ߟߋ ߟߊ߫ ߛߊ߫߸ ߜ߭ߎߕߊ߲ߓߍߙߜ߭ ߞߵߊ߬ ߟߊ߫ ߛߌ߲ߘߟߌ ߝߌ߬ߛߌ ߟߎ߬ ߟߊߢߊ߭ ߘߊߡߌ߬ߣߊ߬ ߢߐ߲߯ߝߍ߬ ߕߎ߬ߡߊ߬ߣߍ߲߬ ߞߋߟߋ߲߫ ߠߊ߫ ߖߋߞߎ߫ : ߛߓߍߢߌ߲߫ ߣߍ߰ߡߊ߫ ߞߎ߲߬ߘߐ߬ߞߢߊߣߍ߲߫ ߓߐߢߐ߲߯ߞߘߐߕߊ ߟߊߥߟߏߟߌ ߛߋߒߞߏߟߦߊ ( ߟߋ߬ߞߎ ߣߌ߫ ߘߌ߯ߣߌ߲ߞߎ߲ ߣߌ߫ ߞߊߟߋߣߍ ߟߎ߬ ߞߏߟߏ߲ߛߏߣߍ߲ ) ߜߊߞߌ ߓߊ߬ߘߌ߬ߟߊ߲ ߕߍ߰ߣߍ߲ ߠߊ߫ ߘߍ߬ߡߍ߲߬ߠߌ߲ ߛߘߊ߫ ߘߐ߫߸ ߘߊ߬ߢߊ߲ ߛߓߍߘߋ߲ߞߙߊߞߏ ߣߌ߫ ߡߎ߬ߙߊ߲߫ ߥߦߏ߬ߕߊ ( couler ) ߘߏ߫߸ ߡߍ߲ ߛߘߎ߬ߡߊ߲߬ ߦߋ߫ ( ߁߃߇߇ ) ߖߌߞߖߌ߫ ( jikji ) ߛߓߋߘߋ߲߫ ߓߐߒߣߘߐߕߊ ߟߊ߫ : ߞߵߊ߬ ߕߘߍ߬ ߓߌ ߛ߭ߍ߲ߜ߭ ߓߘߊ߫ ߛߓߍߘߋ߲߫ ߓߐߒߣߘߐߕߊ ߟߊߓߊ߯ߙߊ߫ ߓߊ߲߬ߞߎ ߘߐ߫ ( ߝߊ߯߯߯ߘߐߞߍ߫߫ ߁߁߭ ) ߠߊ߫ : ߓߟߏߟߊ߫ ߘߌ߯ߟߊ߲ : ߊߖ߭ߌ߫ ߝߣߊ߫ ߜߌ߬ߙߌ߲߬ߘߌ߬ߟߊ߲ ߕߎ߲߬ ߓߘߊ߫ ߟߊߘߊ߲߫ ߓߊ߬ߘߌ߬ߟߊ߲ ( frotton ) ߠߊߓߊ߯ߙߊ ߘߐ߫ : ߜߌ߬ߙߌ߲߬ߘߌ߬ߟߌ߬ ߘߎߓߊ ߡߍ߲ ߠߊߘߊ߲߫ ߘߊ߫ ߟߍ߲߫ ( « Lin » ߏ߬ ߦߋ߫ ߓߌ߲ߦߙߌ߫ ߟߋ߬ ߘߌ߫ ߡߍ߲ ߣߌ߫ ߔߏ߲߭ߔߏ߲߭ ߡߎߣߎ߲ߣߍ߲߫ ) ߕߟߎ ߘߐ߫߸ ߞߵߊ߬ ߕߘߍ߬ ߏ߬ ߢߍ߫ ߞߘߐ߬ߡߊ߲߫ ߓߊߓߌߟߊߟߊ ߟߎ߫ ߕߘߍ߬ ߦߋ߫ ߘߎߓߊ߫ ߖߌߡߊ ߟߋ߬ ߟߊߓߊ߯ߙߊ߫ ߟߊ߫߸ ߊ߬ ߣߌ߫ ߝߣߊ߫ ߊߖ߭ߌߞߊ ߟߎ߬ ߟߊ߫ ߜߌ߬ߙߌ߲߬ߘߌ߬ߟߊ߲ ߠߎ߬ ߕߘߍ߬ ߦߋ߫ ߘߎߓߊ߫ ߖߌߡߊ ߟߎ߬ ߟߋ߬ ߟߊߓߊ߯ߙߊ߫ ߟߊ߫ .
ߞߝߊ߬ ߘߝߊߣߍ߲ ߓߍ߯ ߘߐ߫ ߞߘߐ߬ߡߊ߲ ߡߍ߲ ߦߋ߫ ߦߋ߲߬ ߓߌ߬ ߕߊ߲߬߸ ߡߍ߲ ߜߌߙߌ߲ߘߌߣߍ߲߫ ߦߋ߫ ߜ߭ߎߕߊ߲ߓߍߙߜ߭ ߓߟߏ߫߸ ߏ߬ ߛߘߎ߬ߡߊ߲߬ ߦߋ߫ ߕߙߎߞߌ ߟߎ߬ ߟߊ߫ ߛߊ߲߬ߥߟߊ ߟߋ߬ ߟߊ߫ ( ߕߎߙߞ-ߞߊߟߍ߲ߘߊߙ , ߞߵߊ߬ ߕߘߍ߬ ߊ߬ ߛߟߊ ߦߋ߫ ߡߊ߬ߤߑߣߎ߲ߜ߭ ߘߍߙ ߞߗߌߛߑߕߋߤߍߣ ߥߌߘߍߙ ߘߊߌ߫ ߕߎߙߑߞߍ߲ ( ߌߛߟߊߞߊ ߟߎ߬ ߟߊ߫ ߖߊ߬ߛߙߋ߬ߡߊ߬ߟߊ ߘߏ߫ ߕߎߙߑߞߌ߫ ߞߊ߲ߡߊ߬ ) ߊ߬ ߣߌ߫ ߝߣߊ߫ ߏ߬ ߞߏߟߊߒߞߏߡߊ ߞߎ߲߬ߞߋߟߋ߲ ߏ߬ ߦߋ߫ ߛߓߍߘߊ ߟߊ߫ ߡߎߣߌߗ߸ ߡߍ߲ ߕߎ߬ߡߊ߬ߘߊ ߦߋ߫ ߁߄߅߅ ߘߌ߫ .
ߟߊ߬ߥߊ߲߬ߞߊ߬ߟߌ ߏ߬ ߟߎ߬ ߓߍ߯ ߞߍߣߍ߲߫ ߦߋ߫ ߛߓߍߟߌ߫ ߕߙߏߞߏ ߛߓߍߢߌ߲߫ ߞߋߟߋ߲߫ ߠߎ߫ ߟߋ߬ ߟߊ߫߸ ߡߍ߲ ߕߘߍ߬ ߦߋ߫ ߞߟߌ߫ ߟߊ߫ ߞߏ߫ ߘ.ߞ-ߛߎ߯ߦߊ ( DK-type ) ( ߡߍ߲ ߠߊߘߛߏߣߍ߲ ߦߋ߫ ߘߏߣߊߕ߸ ߞߊߟߊ߲ߘߊ ߕߌߔ « Donat , kalender type » ) ߘߌ߫ .
ߜߍ߬ߙߍ߲߬ߘߍ߬ߘߊ ߓߌ߬ߟߊ߬ ߘߊߞߎ߲߫ ߘߐ ߞߊ߬ ߥߊ߯ߕߌߖߊ߲ߓߊ߫ ߟߋ߬ ߕߊ߬ ߞߊ߬ ߕߊ߬ߡߌ߲߬ ߟߐ߯ߟߊߣߍ߲ ߞߛߊ߬ߓߌ ߟߊ߫߸ ߊ߬ ߖߐ߰ߣߍ ߕߎ߲߬ ߕߍ߫ ߓߟߏߕߍ߬ ߟߊ߫ ߝߐߛߕ ߟߊ߫ ߣߊ߲߬ߝߟߏ߬ߦߊ߬ߟߌ ߡߊ߫ ߛߋ߫ ߥߛߊ߬ ߞߍ߫ ߟߊ߫ ߥߊߟߌߘߊ ߣߊ߲߬ߝߟߏ߬ߦߊ ߘߐ߫ .
߁߄߅߄ ߠߊ߫߸ ߝߐߛߕ ߞߊ߬ ߝߑߟߏߙߍ߲ ߈߀߀ ߛߙߊ߬ ߝߣߊ߫ ߌߞߐ߫ ߕߎ߲߯ ߛߊ߫ ߞߊ߬ ߓߌߓߟߎ ߜߌ߬ߙߌ߲߬ߘߌ߬ߟߌ ߣߐ߬ߝߍ߬ߜߍ߲߫ ߝ߭ߋߟߍ߲߸ ߞߎߛߎ߲߫ ߕߍ߫ ߡߍ߲ ߘߐ߫߸ ߏ߬ ߟߋ ߦߋ߫ ߛߓߍߝߌߘߊ ߡߊߛߐߢߐ߲ ߘߌ߫ .
ߜ߭ߎߕߊ߲ߓߍߙߜ߭ ߣߴߊ߬ ߟߊ߫ ߓߊ߯ߙߊߘߋ߲ ߠߎ߬ ߦߋ߫ ߓߌߓߟߎ ߜߌ߬ߙߌ߲߬ߘߌ ߞߊ߲߬ ߦߙߋߟߋ߲߫ ߆߄߁ ߘߌ߫߸ ߞߊߦߋ߫ ߓߌߥߐ߯ߙߐ߫ ߣߌ߫ ߥߐ߯ߙߐ߫ ߟߎ߫ ߘߐ߫߸ ߔߌߕߍ ߛߑߛ߭ߏߌߝߊ߬ ߦߴߊ߬ ߘߐ߫ .
ߡߍ߲ ߛߏ߯ߙߏߣߍ߲߫ ߦߋ߫ ߛߍ߲ߕ ߗ߭ߋߙߐߡ ߠߊ߫ ߞߎߡߊ ( Vulgate ) ߟߎ߬ ߟߊ߫߸ ߜ߭ߎߕߊ߲ߓߍߙߜ߭ ߟߊ߫ ߓߌߓߟߎ ߟߋ߬ ߖߊ߬ߕߋ߬ ߘߴߊ߬ ߟߊ߫ ߓߊ߯ߙߊ߫ ߛߋߒߞߏߟߦߊ ߣߴߊ߬ ߘߝߊߣߍ߲ ߣߴߊ߬ ߓߍ߯ ߘߐ߫ ߗߋ߲߭ ߘߌ߫ ߜ߭ߎߕߊ߲ߓߍߙߜ߭ ߟߊ߫ ߜߌ߬ߙߌ߲߬ߘߌ߬ߟߌ ߟߎ߬ ߘߐ߫߸ ߞߐߜߍ ߞߋ߬ߟߋ߲߬ߞߋ߬ߟߋ߲߬ߠߊ ߓߍ߯ ߦߌ߬ߘߊ߬ ߘߊ߫ ߦߏ߫ ߓߟߏߟߊߛߓߍߟߌ߫ ߊ߬ ߣߌ߫ ߞߵߊ߬ ߛߏ߯ߙߏ߫ ߜ߭ߏߕߌߞ ߛߓߍߘߋ߲ ߖߛߋ߬ߘߊ߲߬ߠߊ߬ߡߊ ߟߎ߬ ߟߊ߫߸ ߞߵߊ߬ ߕߍߝߘߊ߫ ߛߐ߲ߜߐ߫ ߝߌ߬ߟߊ߬ ߘߌ߫߸ ߊ߬ ߓߍ߯ ߞߋ߬ߟߋ߲߬ߞߋ߬ߟߋ߲߬ߠߊ ߦߋ߫ ߛߌ߬ߕߊ߬ߙߌ߬ ߄߂ ߟߎ߫ ߘߌ߫ .
ߞߵߊ߬ ߕߊ߬ ߁߄߅߂ ߡߊ߬ ߞߵߊ߬ ߛߌ߰ ߁߄߅߅ ߟߎ߬ ߟߊ߫߸ ߛߌ߬ߕߊ߬ߙߌ߬ ߄߂ ߓߌߓߟߎ ߞߝߊ߬ߘߋ߲ ߗߡߍ߬ ߣߌ߫ ߓߌߛߋ߯ߦߌ߲߫ ߢߐ߲߭ ߜߌ߬ߙߌ߲߬ߘߌ߬ ߘߊ߫ .
ߊ߬ߟߎ߬ ߘߐ߫ ߄߈ ߠߎ߫ ߟߊߡߙߊ߬ ߘߊ߫ ߊ߬ ߣߌ߫ ߞߊ߬ ߁߂ ߜߌ߬ߙߌ߲߬ߘߌ߬ ߛߓߍߜߘߏ

ߛߙߋߣߊ߫ ߖߊ߬ߡߋߞߊ߫ ߥߟߌߦߊߡ ߦߋ߫ ߊߡߋߙߌߞߌ߬ ߝߙߊߟߊߕߏߟߊ߲߫ ߕߏߟߏ߲ߠߊ ߘߏ߫ ߟߋ߬ ߘߌ߫߸ ߡߍ߲ ߡߏߦߌ߫ ߘߊ߫ ߕߎߟߊߝߌ߲ ߂߆ ߟߊ߫ ߁߉߈߁ ߠߊ߫߸ ߛߊߜ߭ߌߣߊߥ .
ߣߴߊ߬ ߕߐ߯ߡߊ߲߫ ߞߏ ߟߋ߬ ߦߋ߫߸ ߥߟߌߦߊߡ ߘߐߜߍ߫ .
ߌ ߞߏ߬ߣߌ߲߬ ߞߊߣߵߊ߬ ߣߌ߫ ߝ߭ߋߣߎߛ ߥߟߌߦߊߡ ߟߊ߫ ߢߐ߲߯ߡߊ߬ ߘߋ߬߸ ߊ߬ ߡߊ߬ߡߛߏ , ߏ߬ ߝߣߊ߫ ߦߋ߫ ߝߙߊߟߊߕߏߟߊ߲߫ ߕߏߟߏ߲ߠߊ ߟߋ߬ ߘߌ߫ .
ߊ߬ߟߋ ߟߋ߬ ߦߋ߫ ߖߊ߬ߕߋ߬ ߟߊ߫ ߘߎߢߊ߫ ߕߏߟߏ߲ߠߊ߫ ߝߟߐ ߣߌ߫ ߕߏߟߏߠߊ߫ ߟߊߓߊ߲ ߘߏ߫ ߘߌ߫߸ ߊ߬ ߦߋ߫ ߕߍ ߡߍ߲ ߘߐ߫ ߕߋ߲߬߸ ߊ߬ ߓߘߊ߫ ߥߊ߯ߣߍ߲ߦߊ ߡߐ߬ߟߐ߲߬ ߃߉ ߛߐ߬ߘߐ߲߬ ߣߐ߰ߡߊ߲ ߣߌ߫ ߓߊߟߌߣߍ߲ ߠߎ߬ ߘߐ߫߸ ߏߔߌ߲ ߏߛߑߕߙߊߟߌ߫ ( ߏߛߑߕߙߊߟߌ߫ ߟߊߞߊ߭ ) ߇߸ ߙߏߟߊ߲ߘ-ߜ߭ߊ߬ߙߏ߬ ߃߸ ߥߌ߲ߓߑߟߋߘߐ߲ߣ ߇߸ ߊ߬ ߣߌ߫ ߦߎ߭ ߍߛ ߏߔߌ߲ ߡߛߏ߬ ߓߊߟߌߣߍ߲ ߂߸ ߊ߬ ߣߴߊ߬ ߡߊ߬ߡߛߏ߬ ߝ߭ߋߣߎߛ ߥߟߌߦߊߡ߸ ߊ߬ ߣߌ߫ ߥߌ߲ߓߑߟߋߘߐ߲ߣ ߁߸ ߊ߬ ߣߌ߫ ߦߎ߭ ߍߛ ߏߔߌ߲ ߓߊߟߌߣߍ߲ ߓߊ߬ߛߊ߲߬ߣߍ߲ ߁ .
ߊ߬ ߣߵߊ߬ ߟߊ߫ ߏߔߌ߲ ߏߛߑߕߙߊߟߌ߫ ߇߲ ߕߊ߬ ߟߊ߫ ߓߌ߲ߠߊߥߎߟߋ߲ ߂߈ ߂߀߁߇ ߟߊ߫߸ ߛߙߋߣߊ߫ ߥߟߌߦߊߡ ߞߍ߫ ߘߊ߫ ߛߎ߲ߘߊ߲ߠߌ߲ ߂߃߲ ߙ߭ߌ߬ߞߐߙߘߑߥߏߡߊ߲ ߞߋߟߋ߲߫ ߘߐ߫߸ ߡߐ߬ߟߐ߲ ߡߍ߲ ߛߐ߬ߘߐ߲߬ߣߍ߲߫ ߣߐ߰ߡߊ߲ ߘߐ߫ ߥߊ߯ߣߍ߲ߓߊ ߟߎ߬ ߟߊ߫ ߟߊ߬ߞߎ߬ߙߊ߲߬ߠߌ߲ ߘߐ߫ ߏߔߌ߲ ߕߎ߬ߡߊ ߟߊ߫ .
ߞߙߊߞߏ : Databoxz ߊ߬ ߓߘߊ߫ ߕߊ߬ߡߌ߲߬ ߛߑߕߋߝߌ ߜ߭ߑߙߊߝ ߟߊ߫ ( ߛߎߘߊ߲ߠߌ߲߫ ߂߂ ) ߸ ߊ߬ ߘߏ߲߬ ߡߊߙߑߜ߭ߊߙߍߕ ߛߑߡߌߕ ߕߴߊ߬ ߢߍ߫ ߝߏߦߌ߬ ߟߊ߫ ߡߎ߬ߕߎ߲߬ ߝߏ߫ ߕߐ߯ߕߌ߯ߦߊ߫ ߞߋߟߋ߲߫߸ ߏ߬ ߡߍ߲ ߦߋ߫ ߝߙߊߟߊߕߏߟߊ߲ߕߊ߲ߠߊ ߝߘߏ߬ߓߊ߬ ߘߝߐ ߓߍ߯ ߘߐ߫ ߛߎ߬ߘߎ߬ߡߊ߲ ߘߌ߫ ߡߏ߬ߛߏ ߟߎ߬ ߟߊ߫ ߞߎ߲߬ ߠߊ߫ .
ߊ߬ ߓߘߊ߫ ߛߊߣߌ߲ ߞߎ߬ߢߊ߬ߘߐ߫ ߄ ߛߐ߬ߘߐ߲߬ ߏߟߊ߲ߔߊߞ ߕߏߟߏ߲ ߘߐ߫ : ߡߍ߲ ߃ ߞߍ߫ ߘߊ߫ ߡߏ߬ߛߏ ߟߎ߬ ߟߊ߫ ߓߊߟߌߣߍ߲ ߘߐ߫߸ ߊ߬ ߣߴߊ߬ ߡߊ߬ߡߛߏ߬ ߝ߭ߋߣߎߛ ߥߟߌߦߊߡ ߕߍ߫ ( ߂߀߀߀߸ ߂߀߀߈߸ ߊ߬ ߣߌ߫ ߂߀߁߂ ) ߸ ߞߋߟߋ߲߫ ߞߍ߫ ߘߊ߫ ߣߐ߰ߡߊ߲߬ ߛߐ߬ߘߐ߲߬ߣߍ߲ ߘߐ߫߸ ߘߓߊ߬ߕߊ ߄/߂߀߁߂ ߟߊ߫ ߥߌ߲ߓߑߟߋߘߐ߲ߣ߸ ߟߐ߲ߘߐ߲߬ ߗ߭ߋ.ߏ .
ߛߋ߲߭ߝߍ߬ .
ߊ߬ ߟߊ߫ ߞߐߝߟߌ ߟߎ߬ ߘߟߊߘߍ߰ߣߍ߲ ߞߵߊ߬ ߞߍ߫ ߕߏߟߏ߲ߠߊ߫ ߝߟߐ ߘߌ߫ ߘߐ߬ߝߐ ߘߐ߫߸ ߡߍ߲ ߞߵߊ߬ ߛߎ߮ ߓߍ߯ ߛߐ߬ߘߐ߲߬ ߊ߬ ߟߊ߫ ߕߋ߬ߟߋ ߘߐ߫߸ ߥߊ߯ߣߍ߲ߓߊ ߟߎ߬ ߟߊ߫ ߟߊ߬ߞߎ߬ߙߊ߲߬ߠߌ߲ ߣߌ߫ ߏߟߊ߲ߔߌߞ ߟߎ߫ ߘߐ߫߸ ߣߐ߰ߡߊ߲ ߘߐ߫ ߊ߬ ߣߌ߫ ߓߊߟߌߣߍ߲ ߝߣߊ߫ .
߂߀߀߂ ߣߌ߫ ߂߀߀߃ ߛߊ߲߭ ߝߌ߬ߟߊ ߟߎ߬ ߞߘߐ߫߸ ߊ߬ ߞߊ߬ ߟߊ߬ߞߊ߬ߙߊ߲߬ߠߌ߲ ߣߊ߯ߣߌ߲߫ ߞߎ߲߬ߦߊ ߛߐ߬ߘߐ߲߫ ߥߊ߯ߣߍ߲ߓߊ ߟߎ߬ ߘߐ߫߸ ߛߑߕߋߝߌ ߜ߭ߑߙߊߝ ߟߊ߫ ߢߌ߬ߡߊ߬ߦߊ ߓߊ߲ ߞߐ߫ ߛߊ߲߭ ߞߐ߬ߣߐ߲߬ߘߐ ߟߊ߫߸ ߏ߬ ߟߋ ߞߵߊ߬ ߟߊߟߐ߬ ߘߎߢߊ߫ ߝߙߍߕߍ߫ ߝߟߐߦߊ ߟߐ߬ߘߎ߮ ߘߐ߫ ߥ.ߕ.ߊ WTA ߘߐ߫ ߟߐ߯ߞߎ߲߫ ߅߇ ߕߎ߲߰ߣߍ߲߬ߢߐ߲߰ߠߊ ߞߘߐ߫ .
ߞߏ߬ߣߌ߲߬ ߞߊ߬ ߓߍ߲߬ ߊ߬ ߟߊ߫ ߓߊ߯ߙߊ ߓߟߏߟߊߕߎ߲߯ߓߊߟߌߦߊ ߡߊ߬ ߂߀߀߄ ߣߌ߫ ߂߀߀߇ ߕߍ߫߸ ߞߵߊ߬ ߛߊߓߎ ߞߍ߫ ߖߏߞߟߌ ߣߌ߫ ߘߐ߰ߘߏ߲߬ߓߊߟߌߦߊ ߘߌ߫߸ ߊ߬ ߞߵߊ߬ ߟߐ߬ߘߎ߮ ߡߊߛߐ߬ߘߐ߲߬ ߛߊ߲߬ ߛߓߊ߬ ߜߘߍ߫ ߞߎ߲߬ߕߊ߮ ߞߘߐ߫߸ ߕߎߟߊߝߌ߲ ߠߊ߫ ߂߀߀߈ ߊ߬ ߣߌ߫ ߞߏ߲ߞߏߜߍ ߂߀߀߉߸ ߊ߬ ߞߊ߬ ߟߊ߬ߥߛߊ ߛߐ߬ߘߐ߲߬ ߥߊ߯ߣߍ߲ߓߊ ߟߎ߬ ߟߊ߫ ߦߎ߭.ߍߛ ߏߔߌ߲ ߘߐ߫ ߏ߬ ߞߐ߫ ߏߔߌ߲ ߏߛߑߕߙߊߟߌ߫߸ ߏ߬ ߞߐ߫ ߞߵߊ߬ ߕߊ߬ ߂߀߁߃ ߞߏ߲ߞߏߜߍ ߡߊ߬ ߊ߬ ߟߊ߬ ߛߎߘߊ߲ߠߌ߲ ߕߎ߲߰ߣߍ߲߬ߢߐ߲߰ߠߊ߫ ߛߊ߬ߓߊ ߛߋ߲߬ߝߊ ߘߐ߫ ߥߊ߲ߓߑߟߋߘߐ߲ߣ߸ ߏߟߊ߲ߔߌߞ ߕߏߟߏ߲߸ ߊ߬ ߣߌ߫ ߦߎ߭.ߍߛ ߏߔߌ߲ ߂߀߁߂ ߟߊ߫߸ ߊ߬ ߞߊ߬ ߟߐ߬ߘߎ߮ ߏ߬ ߡߊߡߙߊ߬ ߤߊ߲߯ ߞߊ߬ ߥߴߊ߬ ߛߌ߰ ߕߎߟߊߝߌ߲ ߁߁ ߠߊ߫ ߂߀߁߆ ߟߊ߫ .
ߊ߬ ߥߊ߫ ߣߵߊ߬ ߘߐߥߟߏ߫ ߟߊ߫ ߥߊ߲ߓߑߟߋߘߐ߲ߣ ߂߀߁߆ ߟߊ߫߸ ߛߙߋߣߊ߫ ߥߟߌߦߊߡ ߞߵߊ߬ ߟߊ߫ ߡߐ߬ߟߐ߲ ߂߂߲ ߕߊ߬ ߥߊ߯ߣߍ߲ߓߊ ߣߐ߰ߡߊ߲ ߘߐ߫߸ ߏ߬ ߟߋ ߥߘߊ߫ ߓߍ߲߬ ߛߑߕߋߝߌ ߜ߭ߑߙߊߝ ߟߊ߫ ߞߛߐߞߛߐߦߊ ߡߊ߬ ߏߔߌ߲ ߕߎ߬ߡߊ ߟߊ߫߸ ߏ߬ ߕߘߍ߬ ߦߋ߫ ߓߟߏߦߊߟߌ ߛߋ߲߬ߧߊ߬ ߝߌߟߊߣߊ߲ ߘߌ߫߸ ߛߊ߲߬ ߁߂ ߦߋ߫ ߡߍ߲ ߠߎ߬ ߕߍ߫߸ ߊ߬ ߞߊ߬ ߞߵߏ߬ ߝߊ߲߬ߓߊ ߣߊ߯ߣߌ߲ ߕߊ߬ ߥߎ߬ߛߎ ߂ ߟߋ߬ ߞߘߐ߫߸ ߕߎ߲߰ߢߐ߲߰ߠߊ ߏ߬ ߕߐ߯ߟߊ߫ ߘߊ߫ ߟߋ߬ ߞߏ߫ ߛߙߋߣߊ߫ ߛߑߟߊߡ .
ߛߙߋߣߊ߫ ߥߟߌߦߊߡ ߣߴߊ߬ ߣߙߐߟߊ߫ ߝ߭ߋߣߎߛ ߥߟߌߦߊߡ߸ ߏ߬ ߡߍ߲ ߞߍ߫ ߘߊ߫ ߘߎߢߊ߫ ߝߙߍߕߍ߫ ߁߭ ߘߌ߫ ߂߀߁߂ ߟߊ߫ .
ߛߙߋߣߊ߫ ߞߵߊ߬ߟߎ߬ ߟߊ߫ ߢߐ߲߯ߓߍ߲߫ ߂߆ ߘߐ߫ ߁߅ ߛߎߘߊ߲߫ ߕߊ߲ߜߊ ( ߛߌߙߑߞߎ߳ߌߕ ) ߘߐ߫߸ ߞߊ߬ߦߌ߯ ߁߉߉߈ ߘߊߡߌ߬ߣߊ߬ ߕߎߡߊ ߟߊ߫ .
ߊ߬ ߣߴߊ߬ ߘߐ߯ߡߛߏ߫ ߞߊ߬ ߢߐ߲߮ߓߍ߲߬ ߦߎ߭.ߍߛ ߏߔߌ߲ ߞߎ߲߬ߝߊ߮ ߟߊ߫ ߂߀߁߁ ߠߊ߫߸ ߊ߬ ߣߌ߫ ߏߔߌ߲ ߕߎ߬ߡߊ ߥߊ߯ߣߍ߲ߓߊ ߟߎ߬ ߟߊ߫ ߞߎ߲߬ߝߊ߰ ߝߟߐ߸ ߞߊ߬ ߡߊ߬ߡߛߏ ( ߣߊߘߋ߲ߡߊ ) ߝߌ߬ߟߊ ߦߋ߫ ߢߐ߲߮ ߠߊ߫ ߞߎ߲߬ߝߊ߮ ߘߐ߫ .
ߊ߬ߟߎ ߟߋ߬ ߦߋ߫ ߕߏߟߏ߲ߠߊ߫ ߟߎ߫ ߘߌ߫߸ ߡߍ߲ ߠߎ߬ ߛߋ߫ ߘߊ߫ ߞߵߊ߬ߟߎ߬ ߕߏߟߏ߲߫ ߥߊ߯ߣߍ߲ߓߊ ߞߎ߲߬ߝߊ߰ ߣߊ߯ߣߌ߲߫ ߕߎ߲߰ߣߍ߲߬ߢߐ߲߰ߠߊ ߘߐ߫ .
ߞߵߊ߬ ߕߘߍ߬ ߛߙߋߣߊ߫ ߥߟߌߦߊߡ ߦߴߊ߬ ߟߊ߫ ߟߐ߯ߞߎ߲߫ ߃߀߉߲ ߘߐ߫ ߊ߬ ߟߊߞߊ߬ߝߏ߬ߣߍ߲ ߘߐ߫߸ ߏ߬ ߟߐ߯ߞߎ߲߫ ߁߈߆ ߕߎ߲߰ߣߍ߲߫ ߦߋ߫ ߢߐ߲߮ߠߊ߸ ( ߞߛߐߞߛߐߦߊ ߡߍ߲ ߘߐߡߌ߬ߣߊ߬ߣߍ߲߬ ߦߴߊ߬ ߣߌ߫ ߛߑߕߋߝߌ ߜ߭ߑߙߊߝ ߓߟߏ߫ ߢߐ߲߮ߝߍ߬ ) ߥ.ߕ.ߊ WTA ߦߌߟߡߊߦߊߟߌ ߟߐ߬ߘߎ߰ ߝߟߐ ߘߐ߫߸ ߊ߬ ߟߊߥߟߏ߫ ߘߊ߫ ߂߀߁߆ ߕߎߟߊߝߌ߲ ߠߊ߫ ߊߟߏߡߊ߲ߘߎ߯ ߊ߲ߗ߭ߋߟߌߞ ߞߍߙߑߓߍߙ ߓߟߏ߫ .
ߊ߬ ߞߊ߬ ߦߌߟߡߊߦߊߟߌ ߛߊ߲ߘߐߟߊ ߛߐ߬ߘߐ߲߬ ߓߌ߲ߠߊߥߎߟߋ߲ ߠߊ߫ ߂߀߁߇ ߟߊ߫߸ ߊ߬ ߟߊ߫ ߛߎߘߊ߲ߠߌ߲߫ ߇ ߞߐߝߍ߬ ߏߔߌ߲ ߏߛߑߕߙߊߟߌ߫ ߘߐ߫߸ ߞߵߊ߬ ߟߊ߫ ߟߊߞߊ߬ߝߏ߬ߣߍ߲ ߡߊߞߊ߬ߝߏ߬ ߟߐ߯ߞߎ߲߫ ߃߁߉ ߟߊ߫߸ ߞߊ߬ ߣߊ߬ ߕߏ߫ ߊ߬ ߟߊ߫ ߥߎ߬ߛߎ ߟߊߛߋ߫ ߟߴߊ߬ ߘߊ߲߭ ߠߊ߫ ߞߏ߲ߞߏߘߌ߬ߓߌ ߟߊ߫ ߞߵߊ߬ ߘߋ߲ ߡߏߦߌ߫߸ ߊ߬ ߞߊ߬ ߡߍ߲ ߞߣߐߕߵߊ߬ ߡߊߡߌ߬ߣߊ߬ߓߊ߯ ߊߟߍߞߛߌ߫ ߏߤߊߣߌߦߊ߲߫ ߝߍ߬߸ ߊ߬ ߞߊ߬ ߘߋ߲ߡߛߏ ߏ߬ ߡߏߦߌ߫ ߕߎߟߊߝߌ߲ ߝߟߐ ߡߊ߬ ߂߀߁߇ ߟߊ߫.ߛߙߋߣߊ߫ ߥߟߌߦߊߡ ߣߴߊߟߍߞߛߌ ߏߤߊߣߌߦߊ߲߫ ߠߎ߫ ߟߊ߫ ߝߘߎ ߛߘߌ߬ ߘߊ߫ ߣߍߣߍߓߊ ߁߆ ߡߊ߬ ߂߀߁߇ ߟߊ߫ .
ߊ߬ ߟߊ߫ ߕߏߟߏ߲ ߓߌ߲ߓߌ߲ߣߍ߲߫ ߦߋ߫ ߗߋߘߊ ߣߌ߫ ߥߊ߬ߟߏ߲߬ߠߌ߲߬ ߝߊ߲ߞߊ ߟߋ߬ ߡߊ߬ ߕߊ߲ߕߍ߯ߞߊߡߊ߲ ߞߣߐ߫ .
ߛߙߋߣߊ߫ ߣߴߊ߬ ߡߊ߬ߡߛߏ ߟߎ߬ ߦߋ߫ ߕߏߟߏ߲ߠߊ߫ ߝߟߐ ߟߎ߬ ߘߏ߫ ߟߋ߬ ߘߌ߫߸ ߡߍ߲ ߠߎ߬ ߞߊ߬ ߥߊ߬ߟߏ߲߬ߠߌ߲߬ ߝߊ߲ߞߊ ߟߎ߬ ߟߊߓߊ߯ߙߊ߫ ߡߍ߲ ߖߐ߬ߘߐ ߞߊ߫ ߓߏ߲߬ ߕߊ߲ߕߍ߯ߞߊߡߊ߲ ߘߐ߫ .
ߊ߬ ߣߊ߬ ߘߊ߫ ߞߍ߫ ߓߙߊ߬ߒ߬ߘߐ߬ߞߏ ߟߋ߬ ߘߌ߫ ߓߟߏߘߐߓߍ߲ ߞߍ߫ ߖߏߣߊ ߟߊ߫

ߡߊߟߑߞߐߟߡ ߌߞߛ ( ߁߉߂߅ - ߁߉߆߅ ) ߕߘߍ߬ ߦߋ߫ ߞߏߕߌ߮ ߟߋ߬ ߘߌ߫ ߊߡߋߙߌߞߌ߬߸ ߊ߬ ߕߘߍ߬ ߦߋ߫ ߖߘߍ߬ߞߟߏ߬ߓߊ߮ ߟߋ߬ ߘߌ߫ ߊ߬ ߣߌ߫ ߡߐ߰ߦߊ ߖߊ߯ߙߋ ߡߊߞߊ߲ߞߊ߲ߓߊ߮ .
ߘߏ߫ ߟߎ߫ ߞߴߊ߬ ߟߊ߫ ߞߏ ߦߋ߫ ߝߘߊ߬ߝߌ߲ ߠߎ߬ ߖߊ߯ߙߋ ߡߊߞߊ߲ߞߊ߲ߓߊ߮ ߞߟߊߓߎߡߊ ߟߋ߬ ߘߌ߫߸ ߊ߬ߟߋ ߟߋ߬ ߞߊ߬ ߊߡߋߙߌߞߌ߬ ߡߐ߰ߜߍ ߟߎ߬ ߦߙߊ߬ߞߌ߬ ߊ߬ߟߎ߬ ߟߊ߫ ߖߎ߯ߡߊ߲߫ ߞߍ ߘߐ߫ ߞߵߊ߬ ߟߐ߬ ߊߡߋߙߌߞߌ߬ ߝߘߊ߬ߝߌ߲ ߠߎ߬ ߡߊ߬߸ ߘߏ ߟߎ߬ ߝߣߊ߫ ߞߵߊ߬ ߦߙߊ߬ߞߌ߬߸ ߞߴߊ߬ߟߋ ߟߋ߬ ߣߊ߬ ߛߎ߯ߟߊߝߛߊ ߣߌ߫ ߘߊ߲߬ߠߊ߬ߕߊߡߌ߲ ߠߎ߬ ߝߊ߲߬ߞߊߘߏ߲߬ ߠߊ߫ .
ߊ߬ ߕߘߍ߬ ߦߋ߫ ߞߟߌ߫ ߟߊ߫ ߞߴߊ߬ ߦߋ߫ ߊߡߋߙߌߞߌ߬ ߊߝߙߌߞߌߞߊ ߟߎ߬ ߘߐ߫ ߓߟߋ߬ߓߟߋ ߣߴߊ߬ߟߎ߬ ߘߐ߫ ߝߏ߲߬ߝߏ߲߬ߠߊ߬ߡߊ ߟߎ߬ ߘߏ߫ ߟߋ߬ ߘߌ߫ ߘߐ߬ߝߐ ߞߎ߲߬ߕߊ߮ ߞߘߐ߫ .
ߡߊߟߑߞߐߟߡ ߌߞߛ ߝߊ߭ ߛߊ߬ ߘߊ߫ ߞߴߊ߬ ߛߌ߭ ߕߏ߫ ߛߊ߲߬ ߆ ߘߐ߫߸ ߊ߬ ߣߊ߫ ߝߣߊ߫ ߟߊߘߏ߲߬ ߘߊ߫ ߝߊ߭ ߘߊ߲ߘߊߛߏ ߟߴߊ߬ ߛߊ߲߬ ߁߃ ߡߊ߬߸ ߊ߬ ߡߐ߬ ߘߊ߫ ߘߋ߲ߓߦߊ߫ ߛߌߦߊߡߊ߲߫ ߞߣߐ߫ ߏ߬ ߟߋ ߞߐ߫ ߛߊ߫ .
ߊ߬ ߘߏ߲߬ ߘߊ߫ ߥߛߎ ߟߊ߫ ߁߉߄߆ ߟߊ߫߸ ߞߴߊ߬ ߛߌ߭ ߕߏ߫ ߛߊ߲߭ ߂߀ ߘߐ߫߸ ߞߴߊ߬ ߓߘߊ߫ ߛߏ߲߬ߧߊ߬ߟߌ ߞߍ߫ .
ߊ߬ ߞߴߊ߬ ߕߏ߫ ߥߛߎ ߟߊ߫ ߦߋ߲߬ ߠߋ߬߸ ߞߊ߬ ߘߏ߲߬ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߘߐ߫߸ ߞߊ߬ ߓߊ߲߫ ߞߵߊ߬ ߕߐ߮ ߦߟߍ߬ߡߊ߲߫ ߞߵߊ߬ ߓߐ߫ ߡߊߟߑߞߐߟߡ ߟߌߕߏ߬ ( ߡߊߟߑߞߐߟߡ ߣߍ߲ ) ߘߐ߫߸ ߞߴߊ߬ ߞߍ߫ ߡߊߟߑߞߐߟߡ ߌߞߛ ߘߌ߫ , ߊ߬ ߞߴߊ߬ ߛߓߍ߫ ߞߐߟߊ߬ ߞߏ߫ ߟߌߕߏ ߞߴߏ߬ ߟߊߣߴߊ߬ ߓߐߛߎ߲ ߠߎ߬ ߟߴߊ߬ߟߎ߬ ߥߙߎߣߍߦߊߓߊ߯ ߞߘߐ ߟߎ߫ ߟߋ߬ ߓߟߏ߫߸ ߖߐ߲߬ߧߊ߬ ߕߐ߮ ߘߌ߫ .
ߊ߬ ߓߐߣߍ߲ ߥߛߎ ߟߊ߫ ߁߉߅߂ ߟߊ߫߸ ߊ߬ ߣߊ߬ ߘߊ߫ ߞߍ߫ ߛߌ߲߬ߝߏ߲߬ߧߊ߬ߟߌ ߏ߬ ߞߎ߲߬ߕߌ߮ ߘߏ߫ ߘߌ߫߸ ߊ߬ ߕߘߍ߬ ߦߋ߫ ߞߙߎ ߢߊߞߘߐ߫ ߓߊ߯ߙߟߊ ߟߋ߬ ߘߌ߫ ߜߐ߬ߛߐ߲߬ߞߐ߬ߢߐ߲߰ ߞߙߎ ߘߐ߫߸ ߛߊ߲߬ ߁߂ ߖߊ߬ߣߍ߲ ߞߘߐ߫ .
ߡߊߟߑߞߐߟߡ ߌߞߛ ߞߵߊ߬ ߖߍ߬ߘߍ ߟߊ߫ ߘߐ߬ߝߐ ߡߍ߲ ߛߓߍ߫߸ ߊ߬ ߛߍߥߊߣߍ߲ ߞߊ߬ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߠߊ߫ ߟߊ߬ߥߛߊ߬ ߞߍߣߍ߲ ߛߓߍ߫߸ ߞߴߊ߬ ߕߘߍ߬ ߊ߬ߟߋ߬ ߦߋ߫ ߛߌ߲߬ߝߏ߲ ߘߏ߫ ߘߌ߫߸ ߞߊߕߘߍ߬ߕߍ߫ ߊ߬ ߟߊ߫ ߓߊ߰ߕߐ߬ߦߊ ߡߊ߬ߘߎ߮ ߡߊ߬ .
ߊ߬ ߞߊ߲߫ ߞߏ߫ ߡߊ߲߬ߕߏ߲ ߠߋ߬ ߞߊ߬ ߝߘߊ߬ߝߌ߲ ߠߎ߬ ߟߊ߫ ߟߊ߲߬ߓߋ ߛߊ߲ߞߘߐߕߊ߬߸ ߊ߬ ߣߌ߫ ߞߊ߬ ߕߍߝߘߊߟߌ ߡߍ߲ ߦߋ߫ ߡߐ߰ߝߌ߲ ߣߌ߫ ߡߐ߰ߜߍ ߕߍ߫ ߊߡߋߙߌߞߌ߬߸ ߞߵߏ߬ ߡߊߟߐ߲߫ ߓߍ߯ ߓߟߏ߫߸ ߊ߬ ߣߌ߫ ߞߊ߬ ߘߎ߰ߘߋ߲ ߖߏ ߟߐ߬ ߊ߬ߟߎ߫ ߘߐ߭ߘߏ߲߬ ߠߴߊ߬ ߟߊ߫ .
ߡߊߟߑߞߐߟߡ ߌߞߛ ߣߌ߫ ߖߘߍ߬ߞߟߏ߬߬ߓߊ߰ߦߊ ߡߊ߲߬ߕߏ߲ ߞߎ߲߬ߕߌ߯ ߋߟߌߖߊ߫ ߡߎߤߊߡߊߘ ߟߎ߫ ߞߊ߬ ߢߊߛߐ߬ߘߐ߲߬ ߓߐ߫ ߞߏ ߡߊ߬ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߘߐ߫߸ ߕߙߊߓߊ ߟߊ߫ ߁߉߆߄ ߠߊ߫ .
ߊ߬ ߓߊ߲߫ ߘߊ߫ ߞߵߊ߬ ߟߊ߫ ߣߡߌߛߊ ߦߌ߬ߘߊ߬߸ ߊ߬ ߞߍ ߘߐ߫ ߞߵߊ߬ ߖߋ߬ߟߌ ߞߍ߫ ߥߊ߭ ߟߊ߫ ߥߎ߬ߛߎ߫ ߞߎ߲߬ߘߐ߬ߖߊ߲ ߏ߬ ߓߍ߯ ߞߘߐ߫߸ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߠߎ߬ ߝߍ߬߸ ߏ߬ ߞߍ ߊ߬ ߞߊ߬ ߖߘߍ߬ߞߟߏ߬ߓߊ߰ߦߊ ߛߎ߲ߣߡߊ ߘߊߡߌ߬ߣߊ߬ .
ߊ߬ ߓߊ߲ ߞߐ ߘߐ߫ ߕߊ߯ߡߊ ߘߏ߫ ߞߍ߫ ߟߴߊߝߙߌߞߌ߬ ߣߌ߫ ߕߟߋ߬ߓߐ ߕߍߡߊߞߊ߲ߞߋ ߟߎ߫ ߘߐ߫߸ ߊ߬ ߞߊ߬ ߡߊ߬ߓߊߕߏ ( ߤߖߌ ) ߞߴߊ߬ ߝߍ߬ ߡߍ߲ ߛߋ߲߬ߝߍ߬߸ ߊ߬ ߞߴߊ߬ ߕߐ߮ ߦߟߍ߬ߡߊ߲߫ ߞߵߊ߬ ߝߐ߫ ߞߏ߫ ( ߍߟߑߤߊߖߌ߬ ߡߊ߯ߟߌߞ ߍߟ ߛ߭ߊ߬ߓߊ߯ߖ߭ ) ߘߌ߫ .
ߊ߬ ߞߴߊ߬ ߛߋ߲߬ߓߐ߫ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߘߐ߫ ߔߋߎ߫߸ ߞߊ߬ ߛߎ߯ߟߊߝߛߊ ߡߊߛߐ߬ߛߐ߬߸ ߞߊ߬ ߓߊ߲߫ ߞߊ߬ ߖߘߍ߬ߞߟߏ߬ߓߊ߰ ߕߋ߲ߓߌߘߌ߲ߘߊ߫ ߘߏ߫ ߟߐ߬߸ ߞߊ߬ ߓߊ߲߫ ߞߵߊߡߋߙߌߞߌ߬ ߝߘߊ߬ߝߌ߲ ߠߎ߬ ߟߊ߫ ߞߋ߬ߟߋ߲߬ߧߊ ߛߌ߲߬ߝߏ߲߬ߧߊ߬ߟߌ ߘߍ߭ ߛߌ߲ߘߌ߫ .
ߊ߬ ߞߊ߬ ߝߘߊ߬ߝߌ߲߬ߠߊ߬ߟߊ߲߬ߘߌߦߊ ߝߊ߲߬ߞߊߘߏ߲߬߸ ߊ߬ ߣߌ߫ ߞߊ߬ ߝߘߊ߬ߝߌ߲ ߠߎ߬ ߟߊߞߊ߯ߙߌߦߴߊ߬ߟߎ߫ ߖߘߍ߬ ߡߊߞߊ߲ߞߊ߲ ߡߊ߬ ߖߘߍ߬ߞߟߏ߬ߓߊ߰ߦߊ߬ ߡߊ߲߬ߕߏ߲ ߛߌ߲߬ߝߏ߲߫ ߃ ߥߟߌ߬ ߘߊ߫ ߞߊ߬ ߥߴߊ߬ ߝߊ߰߸ ߞߏ߲ߞߏ߲ߜߍ ߂߁ ߡߊ߬ ߁߉߆߅ ߟߊ߫ .
ߍߙߟ ߕߘߍ߬ ߦߋ߫ ߡߐ߰ ߘߊߘߐߥߛߊ߬ߣߍ߲ ߠߋ߬ ߘߌ߫߸ ߊ߬ ߣߌ߫ ߡߊ߬ߛߎ߬ߟߌ߬ߟߊ߸ ߊ߬ ߕߘߍ߬ ߦߋ߫ ߞߊ߲ߕߌ߮ ߟߋ߬ ߝߣߊ߫ ߘߌ߫߸ ߊ߬ߟߋ ߣߌ߫ ߟߎߌߛ ߕߘߍ߬ ߦߋ߫ ߝߘߊ߬ߝߌ߲߬ߟߊ߲߬ߘߌ ߞߎ߲߬ߕߌ߮ ߣߌ߫ ߡߊߙߑߞߎߛ ߜ߭ߊߙߑߝ߭ߋ߫ ߣߌߞߎߣߎ߲ߠߊ ߟߋ߬ ߘߌ߫ .
ߍߙߟ ߕߘߍ߬ ߦߋ߫ ߕߌ߲߬ߞߎߘߎ߲ ( ߖߊ߯ߓߊ ߝߘߊ߬ߝߌ߲ ߠߎ߬ ߡߊߦߍ߬ߟߍ ߞߏߟߊߘߍ ) ߟߊ߬ߛߌ߲߬ߓߊ߮ ߟߋ߬ ߘߌ߫߸ ߟߎߌߛ ߝߣߊ߫ ߕߘߍ߬ ߦߋ߫ ߞߟߊ߬ߕߌ߮ ߟߋ߬ ߘߌ߫߸ ߊ߬ ߣߌ߫ ߓߏߟߏ߲ ߏ߬ ߟߞߊ߬ߟߌ߬ߟߊ߸ ߞߊ߬ ߕߌ߲߬ߞߎߘߎ߲ ߣߌߞߎߣߎ߲ߠߊ ߟߎ߫ ߞߎ߲߬ߠߊ߬ߝߏߣߌ߲ ߠߎ߬ ߟߊߛߋ߫ ߖ.ߝ.ߡ.ߞ ߖߊ߯ߓߊ ߝߘߊ߬ߝߌ߲ ߠߎ߬ ߡߊ߬ .
ߊ߬ߟߎ߫ ߞߵߊ߬ߟߎ߬ ߘߋ߲ ߘߐߛߎ߫߸ ߞߴߊ߬ ߟߊߝߊ߲ߞߊ߲߫ ߝߘߊ߬ߝߌ߲߬ߧߊ ߞߎ߲߬ߠߊ߬ߦߋߙߋ߲ ߞߊ߲߬ .
ߡߊߟߑߞߐߟߡ ߌߞߛ ߞߵߊ߬ ߦߌ߬ߘߊ߬ ߞߏ߫ ߝߘߊ߬ߜߍ ߟߎ߬ ߟߊ߫ ߘߊ߲߬ߠߊ߬ߕߊߡߌ߲ ߠߋ߫ ߞߍ߫ ߘߴߊ߬ ߝߊ߬ ߓߊߘߋ߲ߡߊ ߡߐ߰ ߣߊ߯ߣߌ߲ ߠߎ߬ ߟߊ߫ ߛߊ߬ߦߊ ߕߎ߬ߙߎ ߘߌ߫ .
ߞߎ ߞߑߟߎߞߛ ߞߑߟߊߣߊ߬ ߟߎ߫ ߣߵߊ߬ߟߎ߫ ߞߐ߲߬ߞߐ߲߬ ߠߊ ߖ.ߝ.ߡ.ߞ ߟߎ߬ ߡߊ߬߸ ߏ߬ ߞߍ߫ ߘߊ߫ ߞߎ߲߬ ߘߌ߫ ߞߊ߬ ߘߍ߭ ߟߊ߫ ߞߏ ߝߛߏ߬ߝߛߊ߬߸ ߏ߬ ߞߍ ߊ߬ߟߎ߬ ߟߊ߫ ߘߋ߲ߓߦߊ ߟߎ߬ ߝߎ߲ߘߌ߫ ߘߊ߫ ߁߉߂߆ ߟߊ߫߸ ߞߊ߬ ߥߊ߫ ߡߌߟߑߥߊߎߞߌ߫ ( ߥߌߛߑߞߏ߲ߛߌ߲߫ ) ߸ ߊ߬ ߣߌ߫ ߞߊ߬ ߝߎ߲ߘߌ߫ ߏ߬ ߣߐ߬ߞߟߊߡߊ߲ ߘߐ߫߸ ߞߊ߬ ߥߊ߫ ߟߊ߲ߛߌ߲ߜ߭ ( ߡߌߛ߭ߌߜ߭ߊ߲߫ ) .
ߊ߬ߟߎ߬ ߟߊ߫ ߘߋ߲ߓߦߊ ߕߘߍ߬ ߦߋ߫ ߕߙߐ߫ ߟߊ߫ ߡߐ߰ߜߍ߬ ߛߌߦߊߥߟߏߡߊ߫ ߞߙߎ ߘߏ߫ ( ߓߑߟߊߞ ߟߌߖߌߐ߲߫ ) ߟߊ߫ ߛߌߦߊߥߟߏߡߊ ߓߟߏ߫ ߛߐ߲߬߸ ߏ߬ ߟߋ ߞߏߛߐ߲߬ ߊ߬ߟߎ߬ ߟߊ߫ ߘߋ߲ߓߦߊ ߟߊ߫ ߟߎ ߖߋ߬ߣߌ߲߬ߣߍ߲ ߁߉߂߉ ߟߊ߫߸ ߍߙߟ ߞߵߏ߬ ߟߊ߫ ( ߓߑߟߊߞ ߟߌߖߌߐ߲߫ ) ߠߎ߫ ߟߋ߬ ߞߎ߲߬ .
ߡߊߟߑߞߐߟߡ ߛߌ߭ ߕߏ߫ ߘߊ߫ ߛߊ߲߬ ߆ ߘߐ߫߸ ߊ߬ ߝߊ߬ ߛߊ߬ ߘߊ߫ ߓߌ߬ߟߊ߬ߒߘߐ ߘߏ߫ ߞߎ߲߬ ߠߊ߫߸ ߏ߬ ߞߍߣߍ߲ ߊ߬ ߣߊ߫ ߟߎߌߛ ߕߘߍ߬ ߦߴߊ߬ ߖߌ߰ ߟߊ߫ ߞߏ߫ ߓߑߟߊߞ ߟߌߖߌߐ߲߫ ߠߎ߫ ߟߋ߬ ߣߊ߬ ߍߙߟ ߝߊ߰ ߟߊ߫ .
ߊ߬ ߝߊ߬ ߝߊ߰ ߞߐ ߏ߬ ߝߘߊ߬ߜߍ߬ ߛߌߦߊߥߟߏߡߟߊ ߟߎ߬ ߓߟߏ߫߸ ߏ߬ ߥߎ߬ߣߎ߲߬ߥߎ߬ߣߎ߲߬ߞߊ߲ ߞߊ߬ ߝߊ߲߭ ߓߍ߯ ߟߊߝߏ߬ ߥߎߢߊ߲ߓߍ߲ ߠߎ߬ ߓߟߏ߫߸ ߏ߬ ߟߋ ߞߊ߬ ߡߊߟߑߞߐߟߡ ߢߊߞߍ߫ ߊ߬ ߟߊ߫ ߘߋߣߍ߲ߦߊ ߘߐ߫ .
ߡߊߟߑߞߐߟߡ ߌߞߛ ߡߐ߬ߓߊ߬ߞߘߐ߬ߕߐ ߞߴߊ߬ ߦߌ߬ߘߊ߬ ߞߴߊ߬ ߟߊߣߍ߲߫ ߞߎߡߊ ߏ߬ ߟߊ߫ ߟߋ߬ ߛߋߚߋ߫ .
ߏ߬ ߟߋ ߞߐ߫ ߛߊ߫߸ ߏ߬ ߓߍ߲߬ ߘߊ߫ ߟߎߌߛ ߣߴߊ߬ ߖߟߎ߬ߡߍ߬ߣߍ߲߬ߕߌ߮ ߟߎ߬ ߜߐ߬ߛߐ߲߬ߞߐ ߡߊ߬߸ ߟߎߌߛ ߞߵߊ߬ ߛߌ߭ ߡߎ߰ߡߍ ߘߐ߲ߘߐߟߌ ߛߐ߬ߘߐ߲߬ ( ߏ߬ ߡߍ߲ ߕߘߍ߬ ߦߋ߫ ߓߍ߲߬ ߠߊ߫ ߘߟߊ߫ ߁߀߀0 ߡߊ߬߸ ߡߍ߲ ߦߋ߫ ߓߍ߲߬ ߠߊ߫ ߘߟߊ߫ ߁߆߀߀߀ ߡߊ߬ ߂߀߁߈ ߠߊ߫ ) ߸ ߡߍ߲ ߛߙߊ߬ ߢߊ ߞߍߕߐ߫ ߕߘߍ߬ ߦߋ߫ ߘߟߊ߫ ߁߈ ߘߌ߫ ߞߊߙߏ ߟߊ߫߸ ߞߏ߬ߣߌ߲߬ ߕߐ߲ߓߟߏߡߊ߫ ߝߊ߲߬ߞߡߊ߬ ߜߘߍ߫ ߕߘߍ߬ ߦߴߦߋ߲߬߸ ߏ߬ ߞߵߊ߬ ߓߊ߲߬ ߥߏߘߌ ߏ߬ ߛߙߊ߬ ߞߏ ߡߊ߬ ߝߊߦߌ߲߫߸ ߞߴߊ߬ ߝߐ߫ ߞߏ߫ ߟߎߌߛ ߗߍ߬ ߍߙߟ ߞߴߊ߬ ߖߍ߬ߘߍߝߊ߰ ߟߋ߬ .
ߏ߬ ߞߍ߸ ߟߎߌߛ ߞߵߊ߬ ߟߊ߫ ߣߊߞߐ ߝߊ߲߬ߞߋߟߋ߲ ߓߌ߬ߟߊ߬ ߛߎߝߙߎ ߟߊ߫߸ ߛߴߊ߬ ߘߌ߫ ߛߴߊ߬ ߡߎ߬ߛߊ߬ߞߊ ߟߎ߬ ߢߊ߬ ߟߊ߫߸ ߏ߬ ߞߏߛߐ߲߬߸ ߊ߬ ߘߋ߲ ߠߎ߬ ߞߊ߬ ߛߓߏ߬ ߝߟߍ ߘߊߡߌ߬ߣߊ߬ .
߁߉߃߇ ߟߊ߫߸ ߟߎߌߛ ߣߌ߫ ߗߍ߭ ߘߏ߫ ߕߘߍ߬ ߦߋ߫ ߢߐ߲߯ ߓߟߏ߫ ߝߘߎ߫ ߞߏ ߖߌ߰ߦߊ ߞߊ߲߬߸ ߞߊ߬ߦߌ߯ ߊ߬ ߤߊ߬ߙߌ߬ߖߍ߰ ߘߴߏ߬ ߘߋ߲ ߠߊ߫߸ ߏ߬ ߞߏ ߣߊ߬ ߘߊ߫ ߗߌߙߏ߲߫ .
߁߉߃߈ ߓߊ߲߫ ߕߎߡߊ ߟߊ߫߸ ߏ߬ ߞߵߊ߬ ߕߘߍ߬ ߊ߬ ߝߛߊ߬ߞߊ߲ߞߋ ߟߎ߬ ߓߘߊ߫ ߜߍ߲߬ߘߍ߫߸ ߏ߬ ߞߍ ߊ߬ ߟߊߘߏ߲߬ ߘߊ߫ ߞߟߊߡߊߖ߭ߎ߫ ߝߘߏ߬ߓߊ߬ ߘߊ߲ߘߊߛߏ ߟߊ߫ .
ߏ߬ ߞߍ ߊ߬ ߘߋ߲ ߠߎ߬ ߝߘߊ߫ ߘߊ߫߸ ߞߵߊ߬ߟߎ߬ ߟߥߊ߫ ߘߋ߲ߓߦߊ߫ ߡߐ߰ ߟߊ߬ߡߐ߬ߟߊ ߟߎ߬ ߓߘߊ .
ߡߊߟߑߞߐߟߡ ߣߴߊ߬ ߡߊ߬ߞߍ ߣߴߊ߬ ߡߊ߬ߡߛߏ ߟߎ߬ ߞߵߊ߬ߟߎ߬ ߟߊ߫ ߞߊ߲ߠߊߓߌߟߊ ߛߐ߬ߘߐ߲߬ ߛߊ߲߬ ߂߄ ߏ߬ ߟߋ ߞߐ߫ ߛߊ߫ .
ߡߊߟߑߞߐߟߡ ߘߋߣߍ߲ ߤߊߞߟߌ ߘߌߡߊ߲߫ ߕߘߍ߬ ߦߋ߫ ߘߞߋ߬ߘߊ ߟߊ߫ ߞߏߛߓߍ߫߸ ߞߏ߬ߣߌ߲߬ ߞߊ߬ߦߌ߯ ߊ߬ ߟߊ߫ ߞߊ߬ߙߊ߲߬ߝߊ߬ ߜߍߡߊ߲ ߘߏ߫ ߞߵߊ߬ ߝߐ߫ ߊ߬ ߦߋ߫ ߞߏ߫ ߖߏ ߘߞߋ߬ߟߌ ߟߊߘߤߊ߬ߣߍ߲߬ ߕߍ߫ ߡߐ߰ߝߌ߲ ߠߎ߬ ߦߋ߫ ߕߎ߬ߡߊ ߏ߬ ߟߊ߫߸ ߊ߬ ߞߴߊ߬ ߓߟߏߞߊ߬ ߘߏߦߌ߲߫ .
ߞߐߟߊ߫ ߡߊߟߑߞߐߟߡ ߌߞߛ ߣߊ߬ ߘߊ߫ ߞߴߊ߬ ߞߊ߬ߟߊߡߊ߬߸ ߞߏ߫ ߡߐ߰ߜߍ ߟߎ߬ ߛߐ߲߬ߣߍ߲߬ ߕߍ߫ ߘߤߊߘߐߞߏ ߡߍ߲ ߠߎ߬ ߓߍ߯ ߟߊߟߐ߬ ߟߊ߫ ߝߘߊ߬ߝߌ߲ ߠߎ߬ ߦߋ߫߸ ߞߴߊ߬ߟߋ߬ ߟߊ߫ ߣߊ߲߬ߒ߬ߞߊ߲߬ߡߊ߬ߦߊ ߘߌ߫ ߛߴߏ߬ ߓߍ߯ ߟߊߛߐ߬ߘߐ߲߬ ߠߊ߫ .
ߊ߬ ߓߊ߯ߙߊ߫ ߘߊ߫ ߟߌߕߏ߫ ߓߊ߯ߙߊ߫ ߘߊߞߎ߲߫ ߛߌߦߊߡߊ߲߫ ߠߎ߫ ߟߋ߬ ߘߐ߫߸ ߊ߬ ߛߊ߲߬ ߁߄ ߣߌ߫ ߂߁ ߕߍ߫߸ ߞߴߊ߬ ߕߘߍ߬ ߊ߬ ߦߴߊ߬ ߘߐ߯ߡߛߏ߫߫ ߌߟߊ ߟߌߕߏ߫ ߞߏߟߍ߲߬ ߓߘߊ ߙ߭ߏߞߛߑߕߐߙߋ߫߸ ߦߋ߲߬ ߡߍ߲ ߕߘߍ߬ ߦߋ߫ ߓߏߛߑߕߐ߲߫ ߝߘߊ߬ߝߌ߲߬ ߞߌ߲ߘߊ ߘߌ߫ ߕߎ߬ߡߊ ߏ߬ ߟߊ߫ .
ߊ߬ ߥߊߣߍ߲ ߕߎ߬ߡߊ߬ ߞߎ߲ߞߎߘߎ߲ ߘߏ߫ ߞߍ߫ ߟߊ߫ ߝߑߟߌ߲ߕ߸ ߡߌߛ߭ߌߜ߭ߊ߲߫߸ ߊ߬ ߥߊ߫ ߘߴߊ߬ ߡߊߛߌ߰ ߣߌߥߦ ߦߐߙߞ ߞߌ߲߬ߘߊ ߘߏ߫ ߟߊ߫߸ ߤߊߙߑߟߍߡ ߁߉߄߃ ߟߊ߫ ߊ߬ ߞߊ߬ ߓߌ߲߬ߘߌ߬ߓߊ߲߬ߘߊ߲߬ ߖߎߟߦߊ ߘߊߡߌ߬ߣߊ ߦߋ߲߬߸ ߊ߬ ߣߌ߫ ߕߏߟߏ߲ ߠߎ߬߸ ߣߌ߫ ߞߏߟߊߢߌߣߌ߲ ߠߎ߬߸ ߣߌ߫ ߛߏ߲߬ߧߊ߬ߟߌ ߟߎ߬߸ ߣߌ߫ ߡߊߞߘߐߦߊ ( proxénétisme ) ߟߎ߬ ߘߊߡߌ߬ߣߊ߬ .
ߊ߬ ߟߊ߫ ߘߐ߬ߝߐ ߞߐߟߕߊ ߟߎ߬ ߕߊ߫ ߝߐߟߌ߫ ߘߐ߫߸ ߞߏ߫ ߡߊߟߑߞߐߟߡ ߞߊ߬ ߗߍ߬ߣߌ߬ߡߛߏ߬ߦߊ ߟߎ߬ ߓߍ߯ ߞߍ߫ ߡߐ߱ ߟߎ߬ ߢߍ߫ ߕߎ߬ߺߡߊߓ ߏ߬ ߟߊ߫߸ ߣߊ߲߬ߝߟߏ ߟߊ߫ ߞߏ߫ ߟߊ߫ .
ߕߋߙߌߦߊ ߘߏ߲߬ ߘߴߊ߬ ߣߌ߫ ߖߐ߲ߣ ߌߟߑߙߏߦ ߛߊ߲ߝߐߙߘ ߕߍ߫߸ ߏ߬ ߡߍ߲ ߞߵߊ߬ ߝߴߊ߬ ߢߍ߫ ߞߴߊ߬ߟߎ߬ ߦߋ߫ ߞߍ߫ ߝߊ߬ߥߏ߬ߟߊ߬ߓߐ߬ߟߊ ߘߌ߫ .
ߊ߬ߟߎ߫ ߝߌ߬ߟߊ ߓߍ߯ ߞߎ߲߬ߛߌ ߥߎ߬ߟߋ߲߬ߣߍ߲߫ ߠߋ߬ ߕߘߍ߬ ߦߋ߫߸ ߛߊ߲ߝߐߙߘ ߕߘߍ߬ ߦߋ߫ ߞߟߌ߫ ߟߊ߫ ߞߏ߫ ߗߌߞߊߜ߭ߏ߫ ߥߎ߬ߟߋ߬ߡߊ߲߸ ߞߴߊ߬ ߕߘߍ߬ ߡߊߟߑߞߐߟߡ ߦߋ߫ ߞߟߌ߫ ߟߊ߫ ߞߏ߫ ߕߟߍ߫ ߥߎߟߋ߲ .
ߏ߬ ߞߐ߫ ߛߊ߲߬ ߘߊ߲ߘߐ߫߸ ߛߊ߲ߝߐߙߘ ߡߊߟߐ߲߫ ߕߐ߮ ߞߍ߫ ߘߊ߫ ߝߐߞߛ ߥߎߟߋ߲ ߘߌ߫ .
ߊ߬ ߡߊߞߟߌ߫ ߘߊ߫ ߣߊ߲ߕߌ߮ ߟߎ߬ ߟߊ߫ ߘߍ߬ߘߊ ߓߟߏ߫ ߖߊ߯ߓߊ߫ ߞߟߍ߫ ߝߌߟߊߣߊ߲ ߕߎ߬ߡߊ ߟߊ߫߸ ߊ߬ ߕߊ߬ ߞߊ߲ߡߊ߬ ߣߊ߲߬ߕߌ߰ߦߊ ߘߐ߫߸ ߊ߬ ߞߵߊ߬ ߖߘߍ߬ߟߊߡߎߣߎ߲߫ ߝߊ߬ߕߐ ߟߊ߫ ߞߎ߬ߟߊ߲߬ߞߎ߬ߟߊ߲߬ߞߊ߲߬ߝߐ ߘߐ߫߸ ߊ߬ ߞߏ߫ ߒ ߧߴߊ߬ ߝߍ߬ ߞߊ߬ ߥߊ߫ ߛߋ߫ ߥߙߏ߬ߘߎ߮ ߘߐ߫߸ ߞߵߊ߬ߟߎ߬ ߟߊ߫ ߝߘߊ߬ߝߌ߲߬ ߣߊ߲ߕߌ߮ ߟߎ߬ ߛߌ߲߬ߝߏ߲߬ߧߊ߫߸ ߏ߬ ߓߊ߯ ߞߍ߫ ߊ߲ ߘߌ߫ ߡߏ߬ߙߌ߬ߝߊ ߟߎ߬ ߛߏ߲߬ߧߊ߬߸ ߏ߬ ߓߊ߰ ߞߍ߫ ߊ߲ ߘߌ߫ ߞߙߋ߬ߕߎ߬ ( ߕߎߞߟߎ߬ ߡߍ߲ ߦߴߊ߬ ߝߐ߫ ߟߊ߫ ߡߐ߱ ߢߌ߲ ߠߊ߫ ߞߙߋߕߎߞߙߋߕߎ߫ ) .
ߏ߬ ߞߍ ߊ߬ ߝߐ߫ ߘߊ߫ ߞߴߊ߬ ߤߊߞߟߌ ߖߐ߲ߝߐ߲ߣߍ߲߫ ߣߊ߲߰ߕߌ߰ߦߊ ߡߊ߬ .
ߟߌߕߏ߫ ߞߴߊ߬ ߞߐߛߊ߬ߦߌ߲ ߓߏߛߑߕߐ߲߫ ߁߉߄߅ ߓߊ߲߫ ߕߎߡߊ ߟߊ߫߸ ߊ߬ ߣߴߊ߬ ߘߍ߬ߢߐ߲߮ ߡߐ߰ ߄ ߠߎ߫ ߞߊ߬ ߣߊ߬ߡߌ߬ߣߊ߬ߜߋ߲߬ߧߊ ߘߊߡߌ߬ߣߊ߬߸ ߞߊ߬ ߕߏ߫ ߥߊ߫ ߟߊ߫ ߓߋ߬ ߟߊ߫ ߝߘߊ߬ߜߍ߬ ߣߊ߲ߝߟߏߕߌ߮ ߟߎ߬ ߞߊ߲߬ ߞߍ߬ߣߍ .
ߊ߬ ߕߍ߯ߕߊ߬ ߘߊ߫ ߁߉߄߆ ߟߊ߫߸ ߞߴߊ߬ ߕߘߍ߬ ߊ߬ ߓߘߊ߫ ߕߎ߬ߡߊ߬ߟߊ߲߫ ߛߏ߲߬ߧߊ߬ߣߍ߲ ߘߏ߫ ߓߌ߬ߟߵߊ߬ ߘߐߓߍ߲߬ ߦߌߟߊ ߡߣߐ߬ߓߏ߲ ߘߏ߫ ߟߊ߫ .
ߊ߬ ߞߊ߬ ߛߊ߲߬ ߛߋ߯ߦߌ߲߫ ߞߴߊ߬ ߛߌ߰ ߕߊ߲߫ ߠߊ߫߸ ߥߛߎ߫ ߟߊ߫ ߖߊ߲ߞߟߌ ߘߏ߫ ߘߊߡߌ߬ߣߊ߬ ߗߊߙߑߟߋߛߑߕߐ߲ߥ , ߞߴߊ߬ ߓߘߊ߫ ߘߍ߬ߘߍ߬ߟߌ ߞߍ߫ .
ߓߍ߲ߓߑߙߋ߫ ߟߊ߫ ߣߌ߬ߣߌ߬ߟߌ ߞߐ߬ߣߐߡߊ߬߸ ߡߊߟߑߞߐߟߡ ߣߊ߬ ߘߊ߫ ߞߍ߫ ߘߐߛߊߙߌߟߌߟߊ ߘߊ߲߬ߠߊߕߊ߬ߡߌ߲߬ߣߍ߲ ߘߌ߫ .
ߕߎ߬ߡߊ ߏ߬ ߟߊ߫߸ ߊ߬ ߡߊ߬ߞߍ ߣߴߊ߬ ߡߊ߬ߡߛߏ ߥߙߍߓߊߓߊ ߟߎ߬ ߞߊ߬ ߛߓߍߟߌ ߞߴߊ߬ ߡߊ߬ ߣߋߛ߭ߐ߲߫ ߐ߬ߝ ߌߛߑߟߊߡ ( ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ) ߗߏ߯ߦߊ ߟߎ߬ ߞߊ߲߬߸ ߏ߬ ߕߘߍ߬ ߦߋ߫ ߣߊߺߡߎ߲߫ ߕߏ߯ߝߏ߫ ߟߋ߬ ߘߌ߫ ߡߍ߲ ߞߎߘߟߊߡߊ ߕߘߍ߬ ߦߋ߫ ߞߊ߬ߥߊ߲߬ߘߌ߬ߟߌ ߖߘߍ߬ߕߐ߲߬ߕߌ߰ߦߊ ߘߐ߫ ߝߘߊ߬ߝߌ߲ ߠߎ߬ ߓߟߏ߫߸ ߊ߬ ߣߴߊ߬ ߞߎ߲߬ߘߏ߲ ߘߐ߫߸ ߞߴߊߝߙߌߞߌߞߊ߫ ߕߎ߲ߞߊߙߊ߲ߞߋ ߟߎ߬ ߟߊߞߐߛߊ߬ߦߌ߬ ߊߝߙߌߞߌ߬߸ ߛߴߊ߬ߟߎ߬ ߘߌ߫ ߞߊ߲ߠߊߓߌ߬ߟߊ߬ ߞߊ߬ ߓߐ߫ ߊߡߋߙߌߞߌ߬ ߝߘߊ߬ߜߍ ߟߎ߬ ߣߌ߫ ߋߙߐߔߎߞߊ ߟߎ߬ ߟߊ߫ ߘߊ߲߬ߠߊ߬ߕߊߡߌ߲ ߡߊ߬ .
ߊ߬ߟߋ ߞߴߊ߬ ߕߐ߬ߣߐ ߟߊߘߐ߯ߦߊ ߢߊߦߌ߬ߘߊ߬ ߞߎ߲߬ߝߟߐ ߘߐ߫߸ ߞߏ߬ߣߌ߲߬ ߞߊ߬ߦߌ߯ ߊ߬ ߡߊ߬ߞߍ߫ ߙߋߗ߭ߌߣߊߟߘ ߞߊ߬ ߛߓߍߟߌ ߞߴߊ߬ ߡߊ߬ ߁߉߄߈ ߠߊ߫߸ ߡߊߟߑߞߐߟߡ ߡߊ߫ ߞߐ߬ߛߍ ߘߊߥߎ߲߫ ߏ߬ ߞߐ߫ ߥߟߊ߫ ߞߊ߬ ߛߙߊߡߟߋߞߋ ߡߌ߲߬ .
ߊ߬ ߞߵߊ߬ ߦߌ߬ߘߊ߬ ߞߏ߫ ߒ ߧߴߊ߬ ߦߌ߬ߘߊ߬ ߞߏ ߘߐ߫ ߊߟߎ߫ ߟߊ߫߸ ߡߐ߰ ߘߴߛߋ߫ ߓߐ߫ ߟߊ߫ ߥߛߎ ߟߊ߫ ߘߌ߬؟߸ ߊ߬ ߞߊ߬ ߞߐ߬ߛߍ߬ ߘߊߥߎ߲ ߣߌ߫ ߖߊ߲߬ߓߊ߬ ߡߌ߲ ߠߎ߬ ߓߟߏߞߊ߬ .
ߙߋߗ߭ߌߣߊߟߘ ߓߊ߲ ߞߐ ߘߐ߫ ߓߐߒߡߊߟߌ ߘߏ߫ ߞߍ߫ ߟߊ߫ ߞߕߌߖߌ߲ ߠߊ߫ ߸ߏ߬ ߞߊ߬ ߞߙߎ ߟߊ߫ ߘߞߋ߬ߟߌ߬ ߛߓߍ ߣߐ߬ߣߐ߫ ߊ߬ ߡߊ߬߸ ߊ߬ ߣߌ߫ ߤߊߟߌ߬ ߘߍ߲߬ߞߣߍ߬ߦߊ ߡߍ߲ ߞߵߊ߬ ߦߌ߬ߘߊ߬ ߞߏ߫ ߝߘߊ߬ߜߍ ߟߎ߬ ߦߋ߫ ߜߍ߬ߘߍ ߘߌ߫߸ ߡߊߟߑߞߐߟߡ ߣߊ߬ ߘߴߊ߬ ߖߊ߬ߕߋ߬ ߛߊ߫ ߞߏ߫ ߞߏ߫ ߛߎ߯-ߎ-ߛߎ߯ ߘߏ߲߬ ߘߴߊ߬ ߣߌ߫ ߡߐ߰ߜߍ ߟߎ߬ ߕߍ߫ ߞߘߐ߬ߡߊ߲߫߸ ߞߴߏ߬ ߓߍ߯ ߛߘߌ߬ߣߍ߲߫ ߕߘߍ߬ ߦߋ߫ ߕߋߟߋ߲ߓߊߟߌߦߊ ߟߋ߬ ߟߊ߫߸ ߞߊ߬ߙߏ߲ ߠߋ߬ ߟߊ߫߸ ߢߡߊߞߏߖߎ߯ߦߊ ߟߋ߬ ߟߊ߫߸ ߊ߬ ߣߌ߫ ߞߏߣߌ߲ߧߊ ߟߋ߬ ߟߊ߫ .
ߏ߬ ߞߍ߸ ߡߊߟߑߞߐߟߡ ߖߎ߯ߦߊ߫ ߘߊ߫ ߣߊߡߎ߲ ߞߎߡߊ ߟߎ߬ ߞߏߛߐ߲߬߸ ߤߊ߲߯ ߞߊ߬ ߥߛߎߓߏ߲ ߕߐ߯ߟߊ߫ ߞߏ߫ ߜߍ߬ߘߍ߸ ߊ߬ ߣߌ߫ ߞߊ߬ ߞߍ߫ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߠߊ߫ ߗߋߛߓߍ ߟߊߛߐ߬ߘߐ߲߬ߓߊ߮ ߘߏ߫ ߘߌ߫ .
߁߉߄߈ ߛߊ߬ ߕߎߡߊ ߟߊ߫߸ ߡߊߟߑߞߐߟߡ ߞߊ߬ ߛߓߍߟߌ ߞߍ߫ ߍߟߌߖߊ߫ ߡߎ߬ߤߊ߬ߡߊߘ ߡߊ߬߸ ߏ߬ ߡߍ߲ ߕߘߍ߬ ߦߋ߫ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߞߎ߲߬ߕߌ߮ ߘߌ߫ .
ߡߎ߬ߤߊߡߊߘߎ߫ ߞߵߊ߬ ߦߌ߬ߘߵߊ߬ ߟߊ߫ ߞߴߊ߬ ߦߴߊ߬ ߖߘߍ߬ߟߊߛߊ߬ߦߌ߫ ߞߊ߬ ߓߍ߲߬ ߊ߬ ߟߊ߫ ߞߍߣߍ߲߫ ߞߘߐ ߟߎ߬ ߡߊ߬߸ ߊ߬ ߣߴߊ߬ ߦߴߊ߬ ߖߘߍ߬ߟߊߛߊ߬ߦߌ߫ ߖߘߍ߬ߟߊ߬ߛߊߦߌ ߘߝߊߣߍ߲ ߠߊ߫ ߕߌ߲ߺߺߞߌ ߟߴߊ߬ ߡߊ߰ߙߌ ߦߋ߫߸ ߊ߬ ߣߌ߫ ߞߊ߬ ߘߐ߬ߛߘߊ߬ߞߊ߲ ߕߊ߬ ߞߴߊ߬ ߕߴߊ߬ ߞߐߛߊ߬ߦߌ߫ ߕߌߢߍߟߌ߫ ߟߎ߫ ߡߊ߬߸ ߊ߬ ߕߘߍ߬ ߦߋ߫ ߡߍ߲ ߠߎ߬ ߞߍ߫ ߟߊ߫ ߞߘߐ߬ߡߊ߲߫ .
ߊ߬ߟߎ߫ ߣߊ߬ ߘߴߊ߬ߟߎ߬ ߖߊ߲߬ߓߌ߬ߟߊ߬ ߞߙߎ ߞߣߐߟߊ ߥߐ߬ߦߐ ߟߎ߬ ߘߐ߫ ߡߍ߲ ߕߘߍ߬ ߦߴߊ߬ߟߎ߬ ߕߍ߫ ߦߊ߬ߣߴߊ߬ߟߎ߬ ߦߴߊ߬ߟߎ߬ ߞߎ߲ߓߋߙߋ߲ ߠߎ߬ ߞߎ߲ߓߍ߲߫ ߞߊ߬ ߕߌ߲ߞߌ߫ ߸ ߡߊߟߑߞߐߟߡ ߣߊ߬ ߘߊ߫ ߞߍ߫ ߣߋߛ߭ߐ߲ ߐ߬ߝ ߌߛߑߟߊߡ « ߖߘߍ߬ߞߟߏ߬ߓߊ߰ߦߊ ߛߌ߲߬ߝߏ߲ » ߞߎ߲߬ߕߌ߮ ߘߌ߫߸ ߞߊ߬ ߞߍ߫ ߡߎ߬ߤߊ߬ߡߊߘ ߞߐߦߌߘߊߓߊ߯ ߓߟߏߕߍ߰ߓߊߟߌ ߘߌ߫ .
߁߉߅߀ ߟߊ߫߸ ߍߝ.ߓߌ.ߊߌ « FBI » ߟߎ߫ ߞߊ߬ ߘߐ߬ߛߙߋ ߘߏ߫ ߟߊߞߊ߬ ߡߊߟߑߞߐߟߡ ߞߊ߲߬߸ ߞߵߊ߬ ߕߘߍ߬ ߊ߬ ߓߘߊ߫ ߗߋߛߓߍ ߘߏ߫ ߛߓߍ߫ ߥߛߎ ߟߊ߫ ߞߵߊ߬ ߟߊߕߊ߯ ߞߊ߲ߕߌ߮ ߕߙߎߡߊ߲ߣ ߡߊ߬ ߞߵߊ߬ ߟߊ߫ ߞߐߘߏ߲ߠߌ߲ ߢߊߦߌ߬ߘߊ߬ ߞߏ߯ߙߋ߫ ߞߍ߬ߟߍ ߞߊ߲߬߸ ߊ߬ ߣߌ߫ ߞߵߊ߬ ߖߘߍ߬ߟߊߥߊ߲߬ߞߊ߫ ߝߘߏ߬ߓߊ߬ߞߊ߲ߞߋ ߘߌ߫ .
ߊ߬ ߞߵߊ߬ ߕߐ߮ ߡߊߟߑߞߐߟߡ ߍߞߛ ߞߟߊ߬ߣߐ߰ߦߊ ߘߊߡߌ߬ߣߊ߬ ߛߊ߲߭ ߏ߬ ߡߎ߰ߡߍ ߟߊ߫ .
ߡߎ߬ߤߊ߬ߡߊߘ ߞߵߊ߬ ߦߌ߬ߘߵߊ߬ ߟߊ߫ ߞߙߎߞߊߘߋ߲ ߠߎ߬ ߟߊ߫ ߞߴߊ߬ߟߎ߬ ߦߴߊ߬ߟߎ߬ ߟߊ߫ ߘߋ߲ߓߦߊ ߟߎ߬ ߛߌ ߟߎ߬ ߡߊߦߟߍ߬ߡߊ߲߫߸ ߊ߬ߟߋ ߘߏ߲߬ߣߍ߲ ߣߋߛ߭ߐ߲߫ ߐ߬ߝ ߌߛߑߟߊߡ ߘߐ߫߸ ߊ߬ ߞߊ߬ ߌߞߛ « X » ߓߌ߬ߟߊ ߘߊߡߌ߬ߣߊ߬ ߊ߬ ߕߊ ߣߐ߭ ߘߐ߫ ߏ߬ ߟߋ ߘߐ߫ .
ߕߎ߬ߡߊ߬ ߛߋߣߍ߲߸ ߊ߬ߟߎ߫ ߣߵߊ߬ߟߎ߬ ߟߊ߫ ߞߊ߲ߘߐߜߟߍߦߊ ߦߌ߬ߘߊ߬ ߟߊ߸ ߊ߬ ߞߵߊ߬ ߦߌ߬ߘߊ߬ ߞߏ߫ ߊ߬ߟߎ߬ ߦߋ߫ ߡߐ߬ߟߐ߲߬ ߘߌ߫ ߛߌ߬߫ߟߡߊ߬ߦߊ߬ ߕߐ߮ ߡߊ߬ .
ߊ߬ ߟߊ߫ ߖߘߍ߬ ߞߊ߲߬ߛߓߍ߬ߟߌ ߘߐ߫߸ ߡߊߟߑߞߐߟߡ ߍߞߛ ߞߵߊ߬ ߦߌ߬ߘߊ߬ ߞߏ߫ ߍߞߛ ߦߴߊ߬ ߟߊ߫ ߝߘߊ߬ߝߌ߲߬ ߛߌ߬ ߞߘߐ ߟߋ߬ ߞߐߦߌ߬ߘߊ߬ ߟߊ߫߸ ߓߊߏ߬ ߊ߬ ߕߍߣߵߏ߬ ߟߐ߲߫ ߠߴߏ߬ ߞߐ߫ .
ߊ߬ ߞߏ߫ ߒߠߋ ߓߟߏ߫߸ ߒ ߠߊ߫ ߌߞߛ « X » ߣߊ߬ ߒ ߡߊߕߌ߮ ߡߐ߰ߜߍ ߟߎ߬ ߟߊ߫ ߟߌߕߏߟ ߕߐ߮ ߟߋ߬ ߣߐ߬ߘߐߓߌ߬ߟߊ߬ ߟߊ߫߸ ߜߘߍ߬ ߢߊ߫ ߓߊ߯ߡߊ « ߓߎ߬ߟߋ\ߓߑߟߎߦ » ߟߎ߬ ߣߊ߬ ߒ ߓߐߛߎ߲ ߠߎ߬ ߞߘߊߡߊ߫ ߟߊ߫ ߟߌߕߏߟ ߕߐ߮ ߏ߬ ߟߋ ߟߊ߫ .
߁߉߅߃ ߟߊ߫߸ ߍߝ.ߓߌ߫.ߊߌ߫ ( FBI ) ߟߎ߫ ߞߵߊ߬ ߜߋ߬ߟߎ߲ ߘߊߡߌ߬ߣߊ߬߸ ߞߵߏ߬ ߟߊߥߟߌ߬ ߊ߬ ߟߐ߲ ߡߊ߬ ߣߴߊ߬ ߟߐ߯ ߞߍ߫ ߘߊ߫ ߡߊߟߑߞߐߟߡ ߍߞߛ ߟߊ߫ ߞߊ߬ ߘߏ߲߬ ߝߘߏ߬ߓߊ߬ߞߊ߲߬ߞߋ߬ ߞߏߟߊߘߍ ߘߐ߫ ߞߊ߬ ߓߍ߲߬ ߊ߬ ߡߊߦߟߍ߬ ߘߌߦߊ ߡߊ߬ ߣߋߛ߭ߐ߲߫ ߐ߬ߝ ߌߛߑߟߊߡ ߘߐ߫ .
߁߉߅߅ ߟߊ߫߸ ߡߊߟߑߞߐߟߡ ߍߞߛ ߕߏ߫ ߘߊ߫ ߛߌ߲߬ߝߏ߲߬ ߘߟߊߘߍ ߞߊ߲߬ ߖߘߍ߬ߞߟߏ߬ߓߊ߰ߦߊ ߡߊ߲߬ߕߏ߲ ߘߐ߫ ߟߊ߬ߥߛߊ ߛߎ߯ ߓߍ߯ ߘߏ߫ ߘߐ߫ .
ߊ߬ ߞߊ߬ ߛߌ߬ߣߌ߲߬ߟߏ߲߬ ߕߋ߲ߓߌߘߌ߲ߘߊ ( ߖߊ߯ߡߐ\ߡߌ߬ߛߙߌ ) ߘߏ߫ ߟߐ߬ ߛߔߑߙߌ߲ߜ߭ߑߝߌߍߟߘ߸ ߡߛߊߛ߭ߎߛߍߕ ( ߝߙߍߕߍ߫ ߁߃߲ ) ߤߊߙߕߑߝߐߙߘ߸ ߞߐߣߍߞߑߕߌߞߐߕ ( ߝߙߍߕߍ߫ ߁߄߲ ) ߸ ߊ߬ ߣߌ߫ ߊߕߊߟߊ߲ߕߊ߫ ( ߝߙߍߕߍ߫ ߁߅߲ ) .
ߊߡߋߙߌߞߌ߬ ߝߘߊ߬ߝߌ߲ ߗߡߍ߬ ߦߙߌߞߊ ߕߘߍ߬ ߦߋ߫ ߘߏ߲߬ ߠߊ߫ ߣߋߛ߭ߐ߲߫ ߐ߬ߝ ߌߛߑߟߊߡ ߘߐ߫ ߞߊߙߏ_ߏ_ߞߊߙߏ߫ .
ߊ߬ ߛߋߞߏߦߊ ߞߊ߬ ߓߍ߲߬ ߜߙߊ߬ߞߍ߬ߟߊ߬ߦߊ ߡߊ߬߸ ߝߊ߬ߘߌ ( ߘߐ߬ߞߏ ) ߛߋߞߏߦߊ ߡߍ߲ ߕߘߍ߬ ߦߋ߫ ߡߊߟߑߞߐߟߡ ߍߞߛ ߟߊ߫߸ ߏ߬ ߘߝߊߺߣߍ߲߫ ߕߘߍ߬ .
ߊ߬ ߟߐ߬ߜߊ߲ ߕߘߍ߬ ߦߋ߫ ߜ ߁.߉߁ ( ߛߋ߲߬ߝߘߍ߬ ߆ ߣߌ߫ ߔߎ߳ߛߌ߫ ߃ ) ߠߋ߫ ߘߌ߫߸ ߊ߬ ߣߴߊ߬ ߖߌߘߊ߲ ߕߘߍ߬ ߦߋ߫ ߔߐߣߌ߲߫ ߁߈߀ ( ߞߌߘߍ߫ ߈߂ ) .
ߛߓߍߦߟߊ ߘߏ߫ ߞߎߡߊ߫ ߘߴߊ߬ ߞߊ߲߬ ߞߏ߫ ߝߊ߲߬ߞߊ߬ ߟߐ߬ߣߍ߲ ( ߟߊߘߊ߲ߣߍ߲ ) ߸ ߘߏ߫ ߜߘߍ߫ ߝߣߊ߫ ߞߵߊ߬ ߝߐ߫ ߞߏ߫ ߘߊߟߌ߫ ߢߌߡߊ߫ ߡߞߊߓߊߣߍ߲ … .
ߊ߬ ߣߌ߫ ߖߊ߲߬ߕߏ߬ ߞߍߣߴߊ߬ ߘߐ߫ ߞߘߊߎ߫ .
߁߉߅߅ ߟߊ߫߸ߓߋߕߌ ߛߍ߲ߘߊߛ ߘߏ߲߬ ߘߊ߫ ߡߊߟߑߞߐߟߡ ߍߞߛ ߞߊ߲߬ ߊ߬ ߟߊ߫ ߟߊ߬ߘߍ ߘߏ߫ ߞߐߝߍ߬ ߸ ߊ߬ ߣߴߏ߬ ߞߐߝߍ߬ ߊ߬ ߟߊ߫ ߛߎߘߐߝߊ߲ߠߊ߫ ߘߊߥߎ߲ ߘߏ߫ ߞߐ߫ , ߊ߬ ߕߏ߫ ߘߴߊ߬ ߛߌ߰ ߟߴߊ߬ ߟߊ߫ ߟߊ߬ߘߍ ߟߎ߬ ߞߎ߲߬ߠߊ߫ ߛߐ߲߬ ߞߘߊߎ߫ .
߁߉߅߆ ߟߊ߫߸ ߊ߬ ߘߏ߲߬ ߘߊ߫ ߣߋߛ߭ߐ߲߫ ߐ߬ߝ ߌߛߑߟߊߡ ߘߐ߫߸ ߞߵߊ߬ ߛߌ ߦߟߍ߬ߡߊ߲߫ ߞߵߊ߬ ߞߍ߫ ߓߋߕߌ ߍߞߛ ߘߌ߫ .
ߊ߬ߟߎ߫ ߝߌ߬ߟߊ ߟߊ߫ ߢߐ߲ߦߋ ߝߘߏ߬ ߘߊ߫ ߡߊ߲߬ߕߏ߲ ߕߊ ߡߊ߬ ߟߋ߬،ߓߊߏ߬߸ ߝߌ߬ߟߊ߬ߓߊ ߟߎ߬ ߞߵߊ߬ߟߎ߬ ߟߊ߫ ߢߐ߲߯ߘߊߘߐߢߌߣߌ߲ߞߊ ߞߍ߫ ߞߙߎ ߟߋ߬ ߘߐ߫ ߡߐ߰ ߕߊ߲߫ ߖߊ߬ߕߋ߬ ߢߣߊ߫ ߥߟߊ߫ ߡߐ߰ ߗߡߍ߬ ߜߘߍ߫ ߟߎ߫߸ ߡߊߟߑߞߐߟߡ ߍߞߛ ߕߏ߫ ߘߴߊ߬ ߡߊߞߟߌ߫ ߟߊ߫ ߞߙߎ ߟߊ߫ ߓߐߒߡߊߟߌ ߟߎ߬ ߝߍ߬ ߛߐ߲߬ ߊ߬ ߕߘߍ߬ ߦߋ߫ ߥߊ߫ ߟߊ߫ ߡߍ߲ ߠߎ߬ ߘߌ߫ ߛߐ߲߬ ߣߌߥߦ ߦߐߙߞ ߛߓߍߘߊ ߟߎ߬ ߟߊ߫ .
ߡߊߟߑߞߐߟߡ ߌߞߛ ߞߊ߬ ߖߊ߬ߕߋ߬ߘߐ߬ߛߌ߮ ߞߍ߫ ߜߋߟߋ߲ߜߋߟߋ߲߫ ߠߊ߫ ߞߟߌߞߟߌ ߘߏ߫ ߟߋ߬ ߛߋ߲߬ߝߍ߬ ߘߋߕߙߎߥߊ߫ ߁߉߅߈ ߓߌ߲ߠߊߥߎߟߋ߲ ߠߊ߫߸ ߊ߬ߟߎ߬ ߟߊ߫ ߝߘߎ߫ ߛߘߌ ߞߍ߫ ߘߊ߫ ߕߋ߬ߟߋ߫ ߝߌ߬ߟߊ߫ ߏ߬ ߞߐߝߍ߬ .
ߊ߬ߟߎ߫ ߞߊ߬ ߘߋ߲߫ ߥߐ߯ߙߐ߫ ߟߋ߬ ߛߐ߬ߘߐ߲߫ : ߊߕߟߊ߫ ( ߡߏߦߌ߫ ߘߊ߫ ߁߉߅߈ ߟߊ߫߸ ߊߕߌߟߊ߫ ߤߎߣ ߕߐ߮ ߘߌ߫ ) ߸ ߞߎߓߌߟߊ߫ ( ߡߏߦߌ߫ ߘߊ߫ ߁߉߆߀ ߟߊ߫߸ ߞߎߓߑߟߊߌ߫ ߞߊ߲ߣ ߕߐ߮ ߘߌ߫ ) , ߌߟߌߦߛߊ߫ ( ߡߏߦߌ߫ ߘߊ߫ ߁߉߆߂ ߟߊ߫߸ ߋ߬ߟߌߖߊ߫ ߡߎ߬ߤߊߡߊߘ ߕߐ߮ ߘߌ߫ ) ߸ ߜ߭ߊߡߌߟߊ߫ ߟߎߡߎ߲ߓߊ߫ ( ߡߏߦߌ߫ ߘߊ߫ ߁߉߆߄ ߠߊ߫߸ ߜ߭ߡߊߟ ߊߓߑߘߍߟ ߣߊߛߍߙ ߣߌ߫ ߔߊ߬ߕߙߌߛ ߟߎߡߎ߲ߓߊ߫ ߕߐ߮ ߘߌ߫ ) , ߊ߬ ߣߌ߫ ߝߌ߬ߟߊ߬ߣߍ߲ ߠߎ߬߸ ߡߊߟߌߞߊ߫ ߣߌ߫ ߡߊߟߊ߯ߞ ߟߎ߫ ( ߡߏߦߌ߫ ߘߊ߫ ߁߉߆߅ ߟߴߊ߬ߟߎ߫ ߝߊ߬ ߟߊ߫ ߛߊ߬ߦߊ ߞߐ߫ ߞߵߏ߬ ߟߎ߫ ߕߐ߯ߟߴߊ߬ ߖߍ߬ߘߍ ߟߴߊ߬ ߓߏ߲߬ߧߊ ߡߊ߬ ) .
ߊߡߍߙߌߞߌ߬ ߞߎ߲߬ߠߊ߬ߛߌ߮ ߞߊ߬ ߡߊߟߑߞߐߟߡ ߍߞߛ ߡߊߟߐ߲߫ ߞߏ߫ ߝߟߐ ߞߍ߫ ߁߉߅߇ ߟߋ߬ ߟߊ߫߸ ߏ߬ ߟߋ ߞߐ߫ ߤߌ߲ߕߐ߲߫ ߖߐ߲ߛߐ߲߬ ߡߍ߲ ߕߘߍ߬ ߦߋ߫ ߣߋߛ߭ߐ߲߫ ߐ߬ߝ ߌߛߑߟߊߡ ߛߌ߲߬ߝߏ߲ ߘߏ߫ ߘߌ߫߸ ߏ߬ ߜߊ߬ߛߌ߬ ߘߊ߫ ߣߌߥߦ ߦߐߙߞ ߛߏ ߕߐ߲ߓߟߏߡߊ߫ ߝߌ߬ߟߊ߬ ߓߟߏ߫ .
ߞߏ߲ߞߏߘߌ߬ߓߌ ߂߆ ߟߊ߫߸ ߖߐ߲ߛߐ߲߬ ߣߌ߫ ߕߊ߬ߡߌ߲߬ߓߊ߰ߕߐ߫ ߝߌ߬ߟߊ߬ « ߡߍ߲ ߓߍ߯ ߕߘߍ߬ ߦߋ߫ ߣߋߛ߭ߐ߲߫ ߐ߬ߝ ߌߛߑߟߊߡ ߛߌ߲߬ߝߏ߲ ߘߌ߫ » ߞߊ߬ ߛߏ߬ߝߊ߬ߞߎ߲ ߘߏ߫ ߦߋ߫ ߊߝߙߌߞߌ߬ ߊߡߋߙߞߌߞߊ ߘߏ߫ ߘߊ߬ߘߌ ߞߊ߲߬ ߡߊ߲߬ߣߌ߲߬ߝߐߛߐ߲ ߠߊ߫ .
ߊ߬ߟߎ߫ ߣߵߊ߬ߟߎ߬ ߞߊߘߊ߲߫ ߠߊ ߕߍߝߘߊߟߌߞߏ ߘߐ߫ ߞߊ߬ ߛߊ߬ߝߍ߬ ߞߏ߫ : « ߤߋ߯߹ ߊߟߎ߫ ߕߍ߫ ߊߟߊߓߡߊ߫ ߘߋ߬ … ߣߌߥߦ ߦߐߙߞ ߟߋ߬ ߦߋ߫߹ » ߏ߬ ߞߍ ߛߏ߬ߝߊ߬ߞߎ߲ ߞߋߟߋ߲ ߞߵߊ߬ ߢߊߛߌ߲߫ ߖߐ߲ߛߐ߲߬ ߠߊ߫߸ ߞߵߊ߬ߟߋ ߖߍ߬ߘߍ ߝߏߘߏ߲߫ ߤߊ߲߯ ߞߊ߬ ߥߴߊ߬ ߛߵߊ߬ ߞߎ߲߭ ߛߐ߱ ( ߝߍߙߍ߲ ߠߊ߫ ) ߟߊ߫ ߊ߬ ߣߌ߫ ߞߊ߬ ߖߋ߬ߟߌ ߖߌ߰ ߕߋ߬ߘߊ ߏ߬ ߝߍ߬ ( contusions cérébrales et d'hémorragies sous-durales ) .
ߝߘߊ߬ߝߌ߲߬ߘߋ߲߫ ߡߐ߰ ߛߓߊ ߏ߬ ߟߎ߬ ߓߍ߯ ߡߌ߬ߣߊ߬ ߘߴߊ߬ߟߎ߬ ߓߟߏ߫ .
ߏ߬ ߢߣߊߓߊ߮ ߘߏ߫ ߣߵߊ߬ ߟߊߛߏ߬ߓߌ߬ ߟߴߏ߬ ߟߊ߫߸ ߡߊߟߑߞߐߟߡ ߌߞߛ ߣߌ߫ ߛߌ߬ߟߡߊ߬ ߞߙߎ߬ ߡߊߓߍ߲߬ߣߍ߲ ߘߏ߫ ߟߎ߫ ߥߊ߫ ߘߊ߫ ߛߋ߫ ߕߐ߲ߓߟߏߡߊ߫ ߗߋߘߊ ߏ߬ ߟߊ߫ ߦߋ߲߬߸ ߊ߬ߟߎ߫ ߞߵߊ߬ ߦߌ߬ߘߊ߬ ߞߴߊ߬ߟߎ߬ ߦߴߊ߬ ߝߍ߬ ߞߊ߬ ߖߐ߲ߛߐ߲߬ ߦߋ߫ .
ߕߐ߲ߓߟߏߡߊ ߟߎ߬ ߞߵߊ߬ߟߎ߫ ߛߐ߬ߛߐ߬ ߡߎߣߎ߲߬ ߞߏ߫ ߛߌ߬ߟߊ߬ߡߊ߫ ߡߌ߬ߘߊ߬ߣߍ߲߬ ߕߴߊ߬ߟߎ߬ ߓߟߏ߫߸ ߞߏ߬ߣߌ߲߬ ߞߙߎ ߕߊ߬ߡߌ߲߬ߣߍ߲ ߡߐ߰ ߗߡߍ߬ ߟߏ߯ߟߎ߫ ߖߊ߬ߕߋ߬ ߟߊ߫߸ ߊ߬ߟߎ߫ ߘߌ߬ߢߍ߬ ߘߊ߫ ߡߊߟߑߞߐߟߡ ߍߞߛ ߡߊ߬ ߞߴߊ߬ ߦߋ߫ ߘߏ߲߬ ߞߊ߬ ߖߐ߲ߛߐ߲߬ ߦߋ߫ .
ߏ߬ ߟߋ ߞߐ߫ ߛߊ߫߸ ߡߊߟߑߞߐߟߡ ߌߞߛ ߞߵߊ߬ ߕߋ߲ߜߋߘߋ߲ߧߊ߫ ߞߏ߫ ߝߏ߫ ߞߊ߬ ߓߣߊ߬ߕߐߟߊߛߏ߭ ( ambulance ) ߘߏ߫ ߛߌ߲߬ߝߏ߲߬ߧߊ߫ ߞߊ߬ ߥߴߊ߬ ߘߌ߫ ߤߊߙߑߟߍߡ ߘߊ߲ߘߊߛߏ ߟߊ߫ .
ߖߐ߲ߛߐ߲߬ ߠߊ߫ ߖߐߞߟߌ ߘߊ߲ߘߊ߫ ߘߊ߫ ߞߊ߬ ߓߊ߲߫ ߞߵߊ߬ ߟߊߛߊ߬ߦߌ߲߬ ߕߐ߲ߓߟߏߡߘߊ ߟߊ߫߸ ߡߐ߰ ߥߊ߯ ߣߊ߯ߣߌ߲߫ ߖߊ߬ߕߋ߫ ߞߵߊ߬ߟߎ߬ ߘߟߊߘߍ߬ ߞߐߞߊ߲ߠߊ ߘߐ߫ .
ߡߊߟߑߞߐߟߡ ߌߞߛ ߣߌ߫ ߟߊ߬ߝߛߊ߬ߟߌ߬ߟߊ ߘߏ߫ ߕߘߍ߬ ߦߋ߫ ߗߋߘߊ ߞߣߐߟߊ ߘߐ߫߸ ߊ߬ߟߎ߫ ߕߘߍ߬ ߦߋ߫ ߖߊ߬ߕߋ߬ߘߐ߬ߛߌ߮ ߞߊ߲߬ ߛߌ߬ߟߊ߬ߡߊ߫ ߝߌ߬ߟߊ ߟߊߓߌ߬ߟߊ߬ ߞߏ ߡߊ߬ ߞߊ߲ ߘߏ߫ ߟߊ߫ .
ߖߐ߲ߛߐ߲߬ ߡߊ߫ ߟߊߓߌ߬ߟߊ߬ ߞߊ߲ ߏ߬ ߟߊ߫߸ ߕߐ߲ߓߟߏߡߊ ߟߎ߬ ߞߵߊ߬ ߦߌ߬ߘߊ߬ ߞߴߊ߬ ߕߍߣߵߊ߬ ߞߐߛߊ߬ߦߌ߬ ߟߊ߫ ߘߊ߲ߘߊߛߏ ߟߴߊ߬ ߘߐߢߌ߬ߣߌ߲߬ߞߊ ߢߍ߫ ߡߊ߬ߝߌ߲߬ߠߌ߲ ߡߊ߬ ߟߏ߲ ߏ߬ ߘߎ߰ߛߊ߬ߜߍ ߡߊ߬ .
ߊ߬ ߣߵߊ߬ ߦߋ߫ ߟߊ ߞߏ߫ ߞߏ߫ ߜߍߟߍ߲ ߠߋ߬ ߦߋ߫߸ ߡߊߟߑߞߐߟߡ ߍߞߛ ߓߐ߫ ߘߊ߫ ߗߋߘߊ ߓߏ߲ ߞߣߐ߫ ߞߵߊ߬ ߓߟߏ ߞߐ߯ߙߍߦߊ߫ ߞߙߎ ߡߊ߬ .
ߣߋߛ߭ߐ߲߫ ߐ߬ߝ ߌߛߑߟߊߡ ߛߌ߲߬ߝߏ߲ ߠߎ߬ ߞߵߊ߬ߟߎ߫ ߞߋ߬ߟߋ߲߬ߞߋ߬ߟߋ߲߬ ߓߏ߯ߛߌ߫ ߞߙߎ ߢߣߊ߫߸ ߏ߬ ߟߋ ߞߐ߫ ߛߊ߫ ߞߙߎ ߕߐ߭ ߟߎ߬ ߘߐߖߍ߲ߛߍ߲߫ ߘߊ߫ .
ߕߐ߲ߓߟߏߡߊ ( ߔߏ߬ߟߌ߬ߛߌ ) ߘߏ߫ ߞߵߊ߬ ߦߌ߬ߘߊ߬ ߣߌߥߦ ߦߐߙߞ߸ ߊߡߛߑߕߘߊߡ ߣߌߦߎߛ ߟߊ߫ ߞߴߊ߬ߟߋ߬ ߡߊ߫ ߡߐ߰ ߜߘߍ߬ ߛߌ߫ ߟߐ߲߫ ߡߍ߲ ߘߌ߫ ߝߊ߲߬ߞߊ߬ ߛߎ߮ ߏ߬ ߛߐ߬ߘߐ߲߬ .
ߕߎ߬ߡߊ߬ߺߣߍ߲߫ ߕߊ߬ߡߌ߲߬ߣߍ߲ ߝߏ߫ ߞߊߙߏ߫ ߞߋߟߋ߲߫ ߖߊ߬ߕߋ߬߸ ߣߌߥߦ ߦߐߙߞ ߛߏ߫ ߞߣߐߟߊ ߕߐ߲ߓߟߏߡߊ ߟߎ߬ ߘߐߛߎ߫ ߘߊ߫ ߞߴߊ߬ߟߎ߬ ߦߋ߫ ߡߊߟߑߞߐߟߡ ߌߞߛ ߞߣߐ߬ߜߍ߲߫ ߜߋ߬ߟߎ߲߬ߠߌ߲߬ ߞߊ߲ߡߊ߬ : ߊ߬ߟߎ߫ ߟߊߟߐ߲ߠߌ߲ߣߍ߲߫ ߦߋ߫ ߞߊ߬ ߝߘߊ߫ ߛߏ ߕߐ߭ ߟߎ߬ ߞߎ߲߬ߠߊ߬ߛߌ߮ ߟߎ߬ ߟߋ߬ ߟߊ߫ ߞߴߊ߬ ߔߏ߬ߘߏ߲߬ߞߌ߬ߣߍ߲߫ ߦߋ߫ ߥߛߎ ߟߋ߬ ߟߊ߫߸ ߊ߬ ߣߌ߫ ߞߵߊ߬ ߟߊ߫ ߖߊ߲߬ߞߌ߬ߟߌ ߓߙߐߕߐ߫ .
ߞߕߌߞߊ߲ߘߊ߫ ߞߎ߲ߓߊ ߘߏ߫ ߞߵߊ߬ ߓߊ߲߬ ߖߐ߲ߛߐ߲߬ ߜߏ߬ߛߌ߬ߓߊ߰ ߕߐ߲ߓߟߏߡߊ ߘߏ߫ ߘߐߢߌ߲߬ߣߌ߲߬ߞߊ߬ߞߏ ߡߊ߬ ߗߏ߫ .
ߞߏ߲߲ߓߌߕߌ߮ ߟߊ߫߸ ߡߊߟߑߞߐߟߡ ߍߞߛ ߞߊ߬ ߡߐߣߍ߫ ߔߙߊߕߌ ( ߕߟߋߜ߭ߙߊߡ ) ߘߏ߫ ߗߋ߫ ߕߐ߲ߓߟߏߡߊ߫ ߗߋߕߌ߮ ߡߊ߬ .
߁߉߆߀ ߕߎߟߊߝߌ߲ ߠߊ߫߸ ߡߊߟߑߞߐߟߡ ߍߞߛ ߡߊߞߟߌ߫ ߘߊ߫ ߗߋߘߊ߫ ߓߟߏߡߊߞߊ߬ߣߍ߲ ߘߐ߫ ߊߝߙߌߞߌ߬ ߡߊ߲߬ߕߏ߲ ߠߎ߬ ߛߌߦߊߡߊ߲߫ ߓߟߏ߫߸ ߡߊ߲߬ߕߏ߲߫ ߘߍ߬ߣߍ߲ ߝߘߏ߬ߓߊ߬ ߞߎ߲ߜߙߊ ߝߍ߬ .
ߊ߬ ߣߴߊߝߙߌߞߌ߬ ߞߊ߲ߕߌ߮ ߢߌ߲߬ ߠߎ߫ ߞߊ߬ ߢߐ߲ߦߋ߫߸ ߜ߭ߡߊߟ ߊߓߑߘߍߟ ߣߊߛߍߙ ߞߊ߬ ߓߐ߫ ߌߗ߭ߌߔߕ߸ ߊߤߊߡߍߘ ߛߋߞߎ߬ ߕߎ߬ߙߋ ߞߊ߬ ߓߐ߫ ߖߌ߬ߣߍ߬߸ ߊ߬ ߣߌ߫ ߖ߭ߌ߲ߓߊߓߎߥߋ߫ ߊߝߙߌߞߌ߬ ߝߊ߬ߛߏ߬ߟߊ߬ߞߊ ߞߎ߲߬ߜߙߊ ߞߣߍߕ ߞߏ߲ߘߊ߬ .
ߝߌߘߍߟ ߞߊߛߑߕߙߏ߫ ߝߣߊ߫ ߕߘߍ߬ ߘߊ߫ ߞߎ߲߬ߜߙߊ ߘߐ߫߸ ߡߊߟߑߞߐߟߡ ߍߞߛ ߞߵߏ߬ ߝߣߊ߫ ߦߋ߫ ߞߙߎ ߢߊߞߘߐ߫ ߞߊ߬ ߓߍ߲߬ ߤߊߙߑߟߍߡ ߘߍ߬ߞߙߎ ߞߎ߲߬ߕߌ߮ ߟߎ߬ ߟߊ߫ ߘߍ߬ߘߊ ߘߏ߫ ߟߊߛߣߍ ߞߏ ߡߊ߬ .
ߞߊߛߑߕߙߏ߫ ߞߵߊ߬ ߞߣߐߘߐߘߌߦߊ߫ ߡߊߟߑߞߐߟߡ ߍߞߛ ߢߍ߫ ߞߏߖߎ߯ߦߊ߫ ߊ߬ߟߎ߫ ߓߍ߲߬ ߘߊ߫ ߜߎ߲߬ߘߎ߬ߘߐ߬ ߢߐ߲߯ߦߋ ߡߊ߬߸ ߊ߬ߟߎ߬ ߟߊ߫ ߕߎ߬ߡߊ߬ߙߋ߲߫ ߝߌ߬ߟߊ߫ ߘߊߘߐߖߊߥߏ ߞߐߝߍ߬߸ ߞߊߛߑߕߙߏ߫ ߞߊ߬ ߡߊߟߑߞߐߟߡ ߌߞߛ ߡߊߞߟߌ߫ ߓߐߒߡߊߟߌ ߟߊ߫ ߞߎߓߊ߫ .

ߖߏߣߊߣ ߝߐߛߕ ߡߏߦߌ߫ ߘߊ߫ ߁߄߀߀ ߠߋ߬ ߟߊ߫ ߡߊߦߍ߲ߛ߸ ߙߐ߭ߡߎ߲߬ ߣߌ߫ ߗ߭ߍߙߑߡߊߣߌ߲߫ ߝߊ߰ߡߊ߬ߟߊ߫ ߓߛߍ ߘߐ߫ ߊ߬ ߣߌ߫ ߞߊ߬ ߛߊ߬ ߁߄߆߆ ߞߏ߲ߓߌߕߌ߮ ߃߀ ߡߊ߬ ߔߊ߬ߊߌ߫߸ ߊ߬ ߕߘߍ߬ ߦߋ߫ ߖߊ߬ߥߏ߬ߟߊ ߣߌ߫ ߜߍߓߏ߲ߦߟߊ ߟߎ߫ ߟߋ߬ ߘߌ߫ .
ߊ߬ ߡߊ߬ߞߍ߫ ߖߊ߬ߞߐߓ ߕߘߍ߬ ߦߋ߫ ߛߊߣߌ߲߫ ߘߊ߲߫ ߛߌߦߊߞߌ ߟߎ߬ ߟߊ߫ ߘߝߊ߬ߢߐ߲߰ߦߊ ߛߌ߲߬ߝߏ߲߫ ߣߌ߬ߣߌ߬ߣߍ߲ߓߊ ߟߋ߬ ߘߌ߫ ߡߍ߲ ߣߊ߬ ߘߊ߫ ߞߍ߫ ߛߏ ߘߎ߰ߕߌ߮ ߘߴߏ߬ ߞߐ߫ .
ߝߐߛߕ ߟߋ߬ ߞߍ߫ ߘߊ߫ ߛߊߓߎ߫ ߘߌ߫ ߜߌ߬ߙߌ߲߬ߘߌ߬ߟߊ߲ ߛߋ߫ ߘߊ߫ ߓߌ߬ߟߊ߬ ߟߊ߫ ߛߋ߲߬ߠߊ߫ ߞߊ߬ ߖߎ߬ߓߌߟߊ ߟߎ߬ ߟߊߕߊ߬ߡߌ߲߫ ߜ߭ߎߕߊ߲ߓߍߙ ߡߊ߬߸ ߏ߬ ߡߍ߲ ߕߎ߲߬ ߓߘߊ߫ ߡߊ߬ߝߍ߬ߣߍ߲߬ߠߌ߲߬ ߝߟߐ ߟߎ߬ ߛߌ߰ ߛߋ߲߬ߠߊ߫ ߛߑߕߙߊߛߑߓߎߙ߸ ߛߓߍߢߌ߲߫ ߡߊߟߛߍߣߍ߲ ߓߐߒߣߘߐߕߊ ߟߎ߬ ߘߌ߫߸ ߦߊ߬ߣߴߊ߬ ߞߍߕߴߊ߬ ߡߊߞߍ߫ ߟߊ߫ ߡߊߦߍ߲ߛ ߏ߬ ߞߐ߫ .
߁߄߅߀ ߟߊ߫߸ ߖߎ߬ߟߊ߬ߞߍ߫ ߢߊߛߎߡߊߣߍ߲߫ ߖߏ߬ߣߊߣ ߝߐߛߕ ߞߵߊ߬ ߛߋ߲߭ ߕߘߵߊ߬ ߘߐ߫ ߜ߭ߎߕߊ߲ߓߍߙ ߝߍ߬߸ ߞߵߊ߬ ߕߘߍ߬ ߏ߬ ߦߴߌ ߘߐ߫ ߞߊ߬ ߜߌ߬ߙߌ߲߬ߘߌ߬ߟߊ߲߫ ߛߓߍߢߌ߲߫ ߓߐߒߣߘߐߕߊ ߣߍ߰ߡߊ ߟߊߛߓߊ߬ߕߌ߫߸ ߏ߬ ߞߊ߬ ߝߑߟߏߙߍ߲ ߈߀߀ ߘߐ߲ߘߐ߫ ߜ߭ߎߕߊ߲ߓߍߙ ߡߊ߬ ; ߊ߬ ߓߊ߲߫ ߘߊ߫ ߞߊ߬ ߝߑߟߏߙߍ߲߫ ߈߀߀ ߜߘߍ߫ ߟߋ߬ ߘߐ߲ߘߐ߫ ߊ߬ ߡߊ߬ ߁߄߅߂ ߟߊ߫ ߣߴߊ߬ ߛߋ߫ ߘߴߊ߬ ߞߎ߲߭ߝߊ߰ ߟߊ߫ .
ߜ߭ߎߕߊ߲ߓߍߙ ߞߵߊ߬ ߟߊ߫ ߓߌߓߟߎ߫ ߘߍ߰ߜߍ ߜߌ߬ߙߌ߲߬ߘߌ ߘߊߡߌ߬ߣߊ߫߸ ߞߏ߬ߣߵߏ߬ ߓߊ߯ߙߊ ߕߘߍ߬ ߦߴߊ߬ ߣߐ߲ߛߌ߲߫ ߕߊ߯ߡߊ ߟߋ߬ ߞߊ߲߬ .
ߓߌߓߟߎ ߏ߬ ߛߋ߫ ߘߊ߫ ߓߊ߲߫ ߠߊ߫ ߁߄߅߅ ߟߊ߫߸ ߏ߬ ߞߍ ߝߐߛߕ ߞߵߊ߬ ߟߊ߫ ߖߎ߬ߟߎ ߡߞߊߣߌ߲ ߘߊߡߌ߬ߣߊ߫ .
ߓߊ ߏ߬ ߛߊ߬ߙߊ ߕߎ߲߬ ߕߍ߫ ߜ߭ߎߕߊ߲ߓߍߙ ߓߟߏ߫ ߥߊ߯ߕߌ ߏ߬ ߟߊ߫ ߡߍ߲ߞߍ߬߸ ߝߐߛߕ ߞߵߊ߬ ߣߐ߬ߝߍ߬ߜߍ߲߫ ߞߕߌߘߊ ߟߊ߫ .
ߞߘߌߘߊ ߟߊ߫ ߞߕߌߟߊ ߞߐ ߘߐ߫߸ ߞߕߌ ߏ߬ ߡߍ߲ ߕߍ߰ ߘߊ߫ ߁߄߅߅ ߟߊ߫߸ ߞߏ߫ ߜ߭ߎߕߊ߲ߓߍߙ ߦߴߊ߬ ߓߟߏ߫ ߓߐ߫ ߊ߬ ߟߊ߫ ߜߌ߬ߙߌ߲߬ߘߟߌ߬ ߖߐ߯ߙߊ߲ ߠߎ߬ ߘߐ߫ ߞߵߊ߬ ߞߍ߫ ߓߟߏߢߐ߲߯ߠߛߊߦߌ ߘߌ߫ .
߁߄߅߀ ߣߌ߫ ߁߄߅߅ ߟߊ߫߸ ߏ߬ ߞߵߊ߬ ߕߘߍ߬ ߔߌߕߍ ߛߑߛ߭ߏߋߝߍߙ ߕߘߍ߬ ߦߋ߫ ߜ߭ߎߕߊ߲ߓߍߙ ߓߟߏ߫ ߊ߬ ߟߊ߫ ߡߞߊ߬ߙߊ߲߬ߘߋ߲߬ߦߊ ߟߊ߫߸ ߏ߬ ߡߍ߲ ߓߊ߯ߙߘߊ ߕߘߍ߬ ߦߋ߫ ߓߊߓߌߟߊߟߌ ߘߌ߫ .
ߛߑߛ߭ߏߋߝߍߙ ߞߍ ߡߍ߲ ߞߍ߫ ߘߊ߫ ߝߐߛߕ ߛߙߋ ߘߌ߫ ߞߕߌߟߊ ߝߍ߬߸ ߞߏ߫ ߝߐߛߕ ߛߋ߲߭ ߕߘߍ߬ ߘߊ߫ ߜߌ߬ߙߌ߲߬ߘߌ߬ߟߊ߲߫ ߞߏ ߘߐ߫ ߁߄߅߅ ߟߊ߫߸ ߏ߬ ߟߋ ߞߊ߬ ߡߐ߱ ߟߎ߬ ߟߐ߬ ߊ߬ ߖߌ߰ ߟߊ߫ ߞߏ߫ ߜߋ߲߬ߞߘߎ߬ߢߐ߲߰ߦߊ߫ ߘߐߜߙߐ߬ߣߍ߲ ߠߋ߫ ߕߘߍ߬ ߦߴߊ߬ ߣߌ߫ ߝߐߛߕ ߕߍ߫ .
ߊߟߌߞߛ ߞߙߌߛߑߕߌ߫ ߝߊ߲߭ ߞߵߊ߬ ߓߛߌ߬ߞߌ߬ ߞߏ߫ ߛߑߛ߭ߏߋߝߍߙ ߕߘߍ߬ ߦߋ߫ ߝߐߛߕ ߓߊߙߌ߲ߣߍ߲ ߠߋ߬ ߘߌ߫߸ ߊ߬ ߞߊ߬ ߡߍ߲ ߠߊߡߐ߬ ߊ߬ ߘߋ߲ߦߊ ߟߴߊ߬ ߟߊ߫ ߝߊߙߌߕߦߊ ߕߎ߬ߡߊ ߟߊ߫߸ ߊ߬ߟߋ ߟߋ߬ ߞߵߏ߬ ߡߊߕߌ߲ߕߌ߲߫ ߜ߭ߎߕߊ߲ߓߍߙ ߟߊ߫ ߛߴߊ߬ ߘߴߊ߬ ߟߊ߫ ߛߌ߲ߘߟߌ ߟߊߛߓߊ߬ߕߌ߫ ߢߊ ߜߋ߬ߟߎ߲߫߸ ߊ߬ߟߋ߬ ߓߘߊ߫ ߥߏߘߌ߫ ߛߘߍߡߊ߲߫ ߘߏ߲߬ ߡߍ߲ ߘߊ ߟߊ߫ .
ߝߐߛߕ ߣߌ߫ ߛߑߛ߭ߏߋߝߍߙ ߟߎ߫ ߘߍ߬ ߘߴߊ߬ ߣߌ߫ ߜ߭ߎߕߊ߲ߓߍߙ ߟߊ߫ ߞߏߟߊߘߍߢߐ߲߯ߦߊ ߞߐߝߍ߬ .
ߛߑߛ߭ߏߋߝߍߙ ߞߊ߬ ߝߎ߬ߙߊ߲߬ߟߊ߲ ߠߎ߬ ߣߌ߫ ߛߓߍߘߋ߲ߞߙߊߞߏ ߟߎ߬ ߓߌ߬ߟߊ߫ ߛߋ߲߬ߠߊ߫ ߡߍ߲ ߠߎ߬ ߟߊ߫ ߘߍ߬ߡߍ߲߬ߠߌ߲ ߞߊ߬ ߜߌ߬ߙߌ߲߬ߘߌ߬ߟߊ߲ ߠߊߛߴߊ߬ ߘߝߊߟߌ߫ ߘߊߞߎ߲ ߘߐ߫ .
ߞߍߟߌ߫ ߞߎߘߊ ߏ߬ ߘߋ߲߫ ߝߟߐ ߞߍ߫ ߘߊ߫ ߡߍ߲ ߘߌ߫߸ ߏ߬ ߟߋ ߥߊ߫ ߘߊ߫ ߞߍ߫ ߜߌ߬ߙߌ߲߬ߘߌ߬ߛߓߍߢߌ߲ ߜߍߘߐߕߊ ߛߐ߬ߘߐ߲ ߘߌ߫߸ ( Jurandirationale divinorum officiurum ) ߸ ߝߐߛߕ ߣߌ߫ ߛߑߛ߭ߏߋߝߍߙ ߟߎ߫ ߞߵߏ߬ ߟߎ߫ ߟߋ߬ ߟߊߥߊ߲߬ߞߊ߲߬ ߁߄߅߉ ߟߊ߫߸ ߊ߬ ߣߌ߫ ߝߣߊ߫ ߏ߬ ߣߐ߬ߝߍ߬ߜߍ߲߫ ߘߴߏ߬ ߛߊ߲߬ߠߊ߬ߞߊ ߟߊ߫ ߞߊߕߏߟߌߞߐ߲߫ ߗ߭ߏߊߣߌߛ ߗ߭ߊߣߎߍ߲ߛߌߛ ߟߎ߫ ߟߊ߫ .
߁߄߆߂ ߓߌߓߟߎ ߞߵߊ߬ ߞߎ߲߬ߓߐ߫ ߏ߬ ߞߐ ߘߐ߫߸ ߞߊ߬ ߛߓߍߢߌ߲ߞߏ ߟߊߘߌߦߊߢߍߓߊ ߢߌߣߌ߲ ߠߎ߬ ߞߍ߫ .
ߡߊߦߍ߲ߛ ߖߊ߬ߓߎ߰ߙߌ ( ߞߏ߬ߣߌ߲߬ߛߋ߲ ) ߜߌ߬ߙߌ߲߬ߘߌ߬ ߞߏ߫ ߝߌ߬ߟߊ ߟߋ߬ ߞߐ߲߬ ߘߴߊ߬ ߟߊ߫ ߞߊ߬ߝߊ߫ ߛߊ߬ߓߊ ߟߎ߬ ߢߍ߫ .
ߖߊ߬ߓߎ߯ߙߎ ߜߌ߬ߙߌ߲߬ߘߌ߬ ߞߏ߫ ߝߌ߬ߟߊ ߢߐ߲߰ߦߋ߬ߓߊߟߌ ߟߎ߬ ߟߋ߬ ߞߍ߫ ߘߊ߫ ߜߌ߬ߙߌ߲߬ߘߌ߬ߛߓߍߢߌ߲ ߓߊ߯ߙߊ߫ ߡߞߊߓߊߣߍ߲߫ ߝߟߐ ߘߌ߫߸ ߡߍ߲ ߞߊ߬ ߞߎ߬ߛߊ߲߬ߧߊ߫ ( ߛߌ߬ߦߊ߬ߞߌ ) ߓߊ߰ߙߊ߬ߟߊ ߟߎ߫ ߘߊ߬ߓߊߙߌ ߓߊ߲߫߸ ߞߊ߬ ߓߍ߲߬ ߝߊߘߌ߲ߧߊ߫ ߡߊ߬߸ ߊ߬ ߣߌ߫ ߓߊ߯ߙߊ ߣߌ߫ ߞߎ߬ߛߊ߲߬ߧߊ߫ ߡߊ߬߸ ߛߑߛ߭ߏߋߝߍߙ ߟߊ߫ ߘߍ߲߰ߦߊ߬ߟߌ ߛߋ߫ ߘߊ߫ ߛߓߍߘߋ߲ ߏ߬ ߟߎ߫ ߟߛߍ߫ ߟߊ߫ ߢߊ ߡߍ߲ ߡߊ߬߸ ߡߍ߲ ߛߋ߫ ߘߊ߫ ߞߊ߬ ߥߊ߯ߕߌ ߏ߬ ߛߓߍߟߌ ߟߎ߬ ߘߐ߫ ߗߋ߲߱ ߓߊߓߌ߬ߟߊ߬ ߟߊ߫ , ߞߊ߬ ߓߍ߲߬ ߞߟߏ ߟߎ߬ ߟߊ߫ ߗߋ߲߰ߧߊ ߣߴߊ߬ߟߎ߫ ߢߊ߬ߟߌ ߟߎ߬ ߡߊ߬ ߡߍ߲ ߠߎ߬ ߜߌ߬ߙߌ߲߬ߘߌ߬ߣߍ߲߫ ߦߋ߫ ߞߐ߬ߟߐ߫ ߛߓߊ߬ ߟߎ߫ ߘߌ߫߸ ߓߊ߯ߡߊ ߣߌ߫ ߥߎ߬ߟߋ߲߬ߡߊ߲߸ ߊ߬ ߣߌ߫ ߥߎ߬ߟߋ߲߬ߘߊ߲ߜߊ ߟߎ߫߸ ߊ߬ ߟߊߣߎ߲߬ߞߎ߬ ߢߊ߸ ߊ߬ ߓߍ߲߬ ߢߊ ߣߴߊ߬ ߖߋߞߎߦߊ߫ ߢߊ ߟߎ߬ .
ߊ߬ ߞߍߕߊ ߞߍߣߍ߲ ߊ߬ ߟߊ߫ ߓߌߓߟߎ ߘߏ߫ ߦߌ߬ߘߊ߬ ߟߊ߫ ߟߐ߯ߓߊߟߐ ߘߏ߫ ߝߍ߬ ߁߄߆߃ ߟߊ߫ ߔߊ߬ߙߌ߫߸ ߛߓߍߟߌߟߊ ߟߎ߬ ߣߐ߬ ߘߌ߫ ߞߍ߫ ߝߎߛߕ ߜߍ߲߫ ߠߊ߫ ߦߋ߲߬ ߊ߬ ߣߌ߫ ߞߵߊ߬ ߡߊߝߌ߲߬ ߥߍ߲ߕߙߍߟߌ ߟߊ߫ .
ߊ߬ ߛߊ߬ ߘߴߊ߬ ߟߊ߫ ߕߊ߯ߡߊ߫ ߝߌߟߊߣߊ߲ ߛߋ߲߬ߝߍ߫ ߔߊ߬ߙߌ߫ ߁߄߆߆ ߟߊ߫߸ ߕߎ߬ߡߊ߬ߘߐ߫ ߊ߬ ߞߍߣߍ߲߫ ߘߌ߫ ߞߍ߫ ߝߎ߬ߖߎ߯ߖߎ ߟߋ߬ ߓߟߏ߫߸ ߊ߬ ߛߋ߫ ߘߊ߫ ߡߐ߰ ߁߀߀,߀߀߀ ߟߎ߫ ߘߟߊߘߍ߬ ߟߊ߫ ߞߎߓߋߘߊ ߟߊ߫ ߦߋ߲߬ ߘߓߊ߬ߓߌߟߊ ߣߌ߫ ߕߎߟߊߝߌ߲ ߠߎ߬ ߟߊ߫ .
ߊ߬ ߘߋ߲ߡߛߏ߫ ߞߙߌߛߑߕߌߣߊ߫ ߡߍ߲ ߡߏߦߌ߫ ߘߊ߫ ߁߄߄߅ ߟߊ߫߸ ߏ߬ ߝߘߎ߫ ߘߊ߫ ߔߌߕߍ ߛߑߛ߭ߏߋߝߍߙ ߡߊ߬ ߁߄߆߅ ߟߊ߫ .
ߊ߬ߟߎ߫ ߞߊ߬ ߘߋ߲߫ ߣߊ߯ߣߌ߲߫ ߠߎ߫ ߛߐ߬ߘߐ߲߬ ߊ߬ ߣߌ߫ ߞߊ߬ ߜߌ߬ߙߌ߲߬ߘߊ߬ ߕߐ߯ߟߡߊ ߘߏ߫ ߜߘߌߛߌ߰ ߡߍ߲ ߘߎ߲ߡߊ߫ ߘߊ߫ ߞߊ߬ ߥߴߊ߬ ߛߋ߫ ߓߐ߲ߛߐ߲ߘߊ߫ ߣߊ߯ߣߌ߲߫ ߡߊ߬ .

ߡߊߌߞߊߍߟ ߕߊߌߛߐ߲߬߸ ߊ߬ ߦߋ߫ ߞߟߌ߫ ߟߊ߫ ߞߏ߫ ߡߊߌߞ ߕߊߌߛߐ߲߬ ߡߏߦߌ߫ ߘߊ߫ ߥߊ߬ߛߌ߬ߥߙߊ ߃߀/߁߉߆߆ ߟߊ߫ ߣߌߥߦ ߦߐߙߞ߸ ߓߑߙߎߞߑߟߊ߲ߣ ߞߌ߲ߘߊ ߟߊ߫߸ ߊ߬ ߦߴߊߡߋߙߌߞߌ߬ ߞߘߎ߬ߟߌ߬ߟߊ߬ ߞߘߐ ߘߏ߫ ߟߋ߬ ߘߌ߫ .
ߕߊߌߛߐ߲ ߠߊ߫ ߞߘߎ߬ߟߌ ߞߎ߲߬ߕߊ߮ ߞߘߐ߫߸ ߊ߬ ߞߍ߫ ߘߊ߫ ߘߎߢߊ߫ ߞߟߏߞߕߏ ߘߌ߫ ߖߌߘߊ߲߫ ߜߌߟߌ߲ ߦߌߟߡߊ ߘߐ߫߸ ߊ߬ ߣߴߊ߬ߟߋ ߟߋ߬ ߞߘߎ߬ߟߌ߬ߟߊ ߟߎ߬ ߘߐ߫ ߝߏߣߌ߲ߞߋ ߘߌ߫ ߦߌߟߡߊ߫ ߞߋߟߋ߲ ߏ߬ ߘߐ߫߸ ߡߍ߲ ߞߊ߬ ߡߐ߬ߟߐ߲ ߘߏ߫ ߛߐ߬ߘߐ߲߫ ߘߎߢߊ߫ ߘߐ߫߸ ߊ߬ ߛߊ߲߭ ߂߀߸ ߞߊߙߏ߫ ߄ ߕߋ߬ߟߋ߫ ߂߃ ߡߊ߬߸ ߕߙߌߝ߭ߐߙ ߓߊߙߑߓߌߞ ߞߘߐ߫ .
ߊ߬ ߞߊ߲߬ߕߐ߮ ߞߍ߫ ߘߊ߫ ߞߌߘ ߘߊߌߣߊߡߌߕ ( ߘߋߣߍ߲߫ ߜߟߐߡߌ߲ߡߊ ) ߘߌ߫ ߥߟߊ߫ ߊߙ߭ߐ߲ / ߊߦߐ߲߫ ߡߊߌߞ ( ߣߍ߰ߝߌ߲ ߡߊߌߞ ) ߸ ߕߊߌߛߐ߲ ߞߵߊ߬ ߟߊ߫ ߓߟߏߡߞߊߟߌ ߞߟߍ߬ ߁߉ ߝߟߐ ߛߎߘߊ߲߫ ߞߍ߬ߟߍ ߓߊ߲߫ ߕߎߡߊ ߢߍ߫ ߟߋ߬߸ ߊ߬ ߁߂ ߞߍ߫ ߘߊ߫ ߕߊ߬ߞߏ߬ ߝߟߐ ߟߋ߬ ߘߐ߫ .
ߊ߬ ߓߊ߲ ߞߐ ߘߐ߫ WBC ߡߐ߬ߟߐ߲ ߛߐ߬ߘߐ߲߫ ߠߊ߫ ߁߉߈߆ ߟߊ߫߸ WBA ߡߐ߬ߟߐ߲ ߛߐ߬ߘߐ߲߬ ߠߊ߫ ߁߉߈߇ ߟߊ߫߸ ߊ߬ ߞߊ߬ IBF ߛߎߘߊ߲߫ ߛߊ߲߬ ߞߋߟߋ߲ ߏ߬ ߘߓߊ߬ߓߌߟߊ ߟߊ߫߸ ߞߊ߬ ߞߍ߫ ߘߎߢߊ߫ ߞߟߏߞߕߏ߫ ߡߊߛߐ߬ߛߐ߬ߓߊߟߌ ߘߌ߫ ߖߌߘߊ߲߫ ߜߌߟߌ߲ ߘߐ߫ .
ߊ߬ ߞߵߊ߬ ߟߊ߫ ߝߙߊߓߊ߲ ߟߊߡߙߊ߬ ߛߊ߲߭ ߛߓߊ߬ ߞߘߐ߫߸ ߞߊ߬ ߣߊ߬ ߕߏ߫ ߓߣߐ߬ ߟߴߊ߬ ߟߊ߫ ߞߟߍ߬ ߝߟߐ ߣߴߊ߬ ߡߐ߬ߟߐ߲ ߘߐ߫ ߁߉߉߀ ߟߊ߫߸ ߖߋߡߛ ߓߎߛߑߕߊ߫ ߘߎߜ߭ߑߟߊߛ ߞߘߐ߫߸ ߞߵߊ߬ ߕߘߍ߬ ߜߎ ߏ߬ ߡߊߟߐ߲ߣߍ߲߫ ߕߘߍ߬ ߦߋ߫ ߛߓߍ ߟߎ߬ ߘߐ߫ ߞߘߐ߬ߡߊ߲߫ ߓߣߐ߬ߓߊ߰ߕߐ ߟߋ߬ ߘߌ߫ ߛߐ߲߬ .
߁߉߉߂ ߟߊ߫߸ ߕߊߌߛߐ߲ ߓߌ߬ߟߊ߬ ߘߊ߫ ߛߊ߲߬ ߥߐ߯ߙߐ߫ ߥߛߎ ߟߊ߫߸ ߊ߬ ߓߊ߲ ߞߐ ߘߐ߫ ߞߕߌ߫ ߟߊ߫ ߞߴߊ߬ ߟߊߟߴߊ߬ ߘߐ߫ ߞߏ߫ ߊ߬ ߓߋ߬ ߘߊ߫ ߘߋߖ߭ߌߙߋ ߥߊߛ߭ߌ߲ߕߐ߲߬ ߞߊ߲߬ .
ߊ߬ ߞߊ߬ ߟߊ߬ߓߌ߬ߟߊ߬ߟߌ߬ ߛߙߊߕߌߡߊ ߘߏ߫ ߛߐ߬ߘߐ߲߬ ߟߥߊ߬ߟߌ߬ ߢߎߡߊ ߟߊ߫߸ ߕߊߌߛߐ߲ ߓߐ߫ ߘߊ߫ ߥߛߎ ߟߊ߫ ߁߉߉߅ ߟߋ߬ ߟߊ߫ .
ߊ߬ ߘߏ߲߬ ߘߊ߫ ߖߘߍ߬ߞߟߏ߬ߦߊ ߘߐ߫ ߡߊߟߌߞ ߊߓߑߘߎߟߑߊ߬ߖ߭ߌ߬ߖ߭ ߕߐ߮ ߘߌ߫߸ ߞߵߏ߬ ߞߴߊ߬ ߛߌ߬ߟߡߊ߬ ߕߐ߮ ߘߌ߫ , ߕߊߌߛߐ߲ ߞߊ߬ ߞߘߎ߬ߟߌ ߘߊߡߌ߬ߣߊ߬ ߞߊ߬ ߡߐ߬ߟߐ߲ ߠߎ߬ ߛߐ߬ߘߐ߲߬ WBA ߣߌ߫ WBC ߟߎ߬ ߘߐ߫߸ ߞߊ߬ ߣߊ߬ ߕߏ߫ ߗߌߙߏ߲߫ ߠߊ߫ ߌߝ߭ߊ߲ߘߊ߫ ߤߏߟߌߝߌߍߟߘ ߞߘߐ߫ ߁߉߉߆ ߟߊ߫߸ ߕߍߟߐߟߊ ߟߊ߫ ߕߏߟߏ߲ ߠߊߟߐ ߞߐ߫ ߘߊ߬ߡߌ߬ߣߊ߬ߟߌ߬ ߞߏ߬ ߁߁߲ ߞߐ߫ .
ߊ߬ߟߎ߬ ߟߊ߫ ߞߍ߬ߟߍ ߏ߬ ߡߊߛߊ߬ߦߌ߬ ߘߊ߫ ߁߉߉߇ ߟߊ߫ ߞߊ߬ ߓߊ߲߫ ߞߵߊ߬ ߟߊߟߐ߬߸ ߕߊߌߛߐ߲ ߡߊ߫ ߟߊߛߎߘߊ߲߫ ߞߴߊ߬ ߓߘߊ߫ ߤߏߟߌߝߌߍߟߘ ߗߌ߲߫ ߊ߬ ߕߟߏ ߟߊ߫ .
߂߀߀߂ ߟߴߊ߬ ߛߌ߭ ߛߊ߲߬ ߃߅ ߡߊ߬߸ ߊ߬ ߕߘߍ߬ ߘߊ߫ ߞߍ߬ߟߍ ߘߐ߫ ߡߐ߬ߟߐ߲߬ߞߏ ߘߐ߫߸ ߞߏ߬ߣߵߊ߬ ߗߌߙߏ߲߫ ߘߊ߫ ߟߜߊ߬ߟߏ߲߬ߠߌ߲ ( knockout ) ߘߊߞߎ߲ ߘߐ߫ ߟߌߣߐߞߛ ߟߋߥߌߛ ߞߘߐ߫ .
ߊ߬ ߞߴߊ߬ ߟߊߥߊ߲߬ߞߊ߫ ߂߀߀߃ ߘߓߊ߬ߕߊ ߟߊ߫߸ ߞߴߊ߬ ߗߌߙߏ߲ߣߍ߲ ߠߋ߬߸ ߊ߬ ߓߊ߲ ߞߐ ߘߐ߫ ߘߟߊ ߞߋ߲߬ߥߟߎ߫ ߃߀߀ ߛߐ߬ߘߐ߲߬ ߠߊ߫ ߙ߭ߌ߲ߜ߭ ( ߞߏ߰ߙߌ ) ߘߐ߫ ߊ߬ ߟߊ߫ ߞߘߎ߬ߟߌ ߞߎ߲߬ߕߊ߮ ߞߘߐ߫ .
ߊ߬ ߞߵߊ߬ ߛߋ߲߬ߓߐ߫ ߞߏߢߐ߲߮ߦߊ ( ߞߐ߲ߔߋߕߌߛ߭ߐ߲ ) ߠߎ߬ ߘߐ߫ ߂߀߀߅ ߥߊ߬ߛߌ߬ߥߙߊ ߟߊ߫߸ ߞߵߊ߬ ߛߊ߲߬ ߃߉ ߕߏ߫߸ ߞߵߊ߬ ߕߘߍ߬ ߊ߬ ߓߘߊ߫ ߡߊ߬ߝߍ߬ߣߍ߲߬ߠߌ߲ ߝߌ߬ߟߊ߫ ߕߎ߲߰ ߢߐ߲߮ ߠߊ߫߸ ߊ߬ ߡߊ߫ ߛߎߘߊ߲߫ ߡߍ߲ ߠߎ߬ ߘߐ߫߸ ߘߊߣߌ߫ ߥߟߌߦߊߡߛ ߣߌ߫ ߞߋߝ߭ߌ߲ ߡߊߞߓߑߙ߭ߊߌߘ ߟߎ߫ ߞߘߐ߫ .
ߡߊߌߞ ߕߊߌߛߐ߲ߣ ߞߵߊ߬ ߣߐ߭ ߟߊ߫ ߞߘߎ߬ߟߌ ߘߐ߬ߝߐ ߡߊ߬ ߟߋ߬߸ ߞߊ߬ ߓߍ߲߬ ߊ߬ ߝߏ߲߬ߝߏ߲ ߡߊ߬ ߖߊ߬ߡߊ ߢߊߞߕߐߡߊ߬߸ ߊ߬ ߣߌ߫ ߦߟߌ ߟߎ߬ ߡߊ߬ ߞߊ߬ ߓߍ߲߬ ߊ߬ ߞߘߎ߬ߟߌ߬ߢߊ ߡߊ߬߸ ߙ߭ߌ߲ߜ߭ ( ߞߏ߰ߙߌ ) ߘߐ߫߸ ߊ߬ ߣߴߊ߬ ߞߐߞߊ߲߬ .

ߡߍ߲ ߞߍ߫ ߘߊ߫ ߞߊ߲ߕߌ߮ ߘߌ߫ ߛߋ߲߬ߧߊ߬ ߕߍߝߘߊߣߍ߲ ߝߌ߬ߟߊ߬ ߘߐ߫߸ ߊ߬ ߦߋ߫ ߖߊ߬ߕߋ߬ ߟߊ߫ ߞߵߊ߬ߟߋ ߟߋ߬ ߦߴߊ߬ ߟߊ߫ ߞߊ߬ߝߏ « ߞߊ߲ߓߍ߲ ߝߊ߬ ߟߋ߬ ߘߌ߫ » .
ߊ߬ߟߋ ߟߋ߬ ߕߘߍ߬ ߦߋ߫ ߌߘߌ߫ ߊߡߌߣ ߘߊߘߊ߫ ߟߊ߫ ߞߐߘߏ߲ߓߊ߯ ߡߊߛߌߟߊ߲ߣߍ߲ ߘߌ߫߸ ߊ߬ ߣߌ߫ ߦߏߥߋߙߌ߫ ߡߎߛߝ߭ߋߣߌ߫ ߝߣߊ߫ .
߁߉߆߀ ߟߊ߫߸ ߊ߬ ߞߊ߬ ( ߎߜ߭ߊ߲ߘߊ߫ ߡߌ߬ߙߌ߲߬ߘߌ ߟߎ߬ ߟߊ߫ ߞߎ߲߬ߜߙߊ « UPC , Uganda people congress » ) ߜߘߌ ߛߌ߰߸ ߊ߬ ߣߌ߫ ߞߊ߬ ߞߍ߫ ߎߜ߭ߊ߲ߘߊ߫ ߘߍ߲ߖߘߍߟߊߣߍ߲ ߞߎ߲߬ߠߊ߬ߛߌ߰ ߞߎ߲߬ߕߌ߰ ߝߟߐ ߘߌ߫ ߁߉߆߂ ߟߊ߫ ߤߊ߲߯ ߞߊ߬ ߥߴߊ߬ ߛߌ߰ ߁߉߇߁ ߠߊ߫ .
ߞߟߍ߬ߕߌ߮ ߊ߬ߡߌߣ ߘߊߘߊ߫ ߟߊ߫ ߘߍ߬ߡߍ߲ ߛߘߊ߫ ߘߐ߫߸ ߊ߬ ߞߊ߬ ߞߊ߲ߓߍ߲ ߞߊ߲ߕߌ߮ ߜߍ߲߫ ߞߵߊ߬ ߓߐ߫ ߞߊ߲ߕߌ߯ߦߊ ߟߊ߫߸ ߏ߬ ߡߍ߲ ߕߘߍ߬ ߦߋ߫ ߓߎ߬ߜ߭ߊ߲ߘߊ߬ ߡߊ߲߬ߛߊ ߘߌ߫߸ ߥߙߏ߬ߘߎ߮ ߛߌߦߊ߫ ߝߊ߲߬ߞߊ߬ߡߊ߸ ߞߵߏ߬ ߞߘߊߡߊ߫ ߢߊߣߌ߲ߡߊߓߏߙߌ ߟߊ߫ ߞߐߞߊ߲߬ .
ߊ߬ ߟߊ߫ ߡߙߊ߬ߞߊ߲ ߦߟߍ߬ߡߊ߲߬ ߘߊ߫ ߞߊߟߌߦߊ߫ ߘߐ߫ ߞߊ߬ ߞߍ߫ ߞߎ߲߬ߠߊ߬ߛߌ߰ߟߊ߬ߞߊ ߘߌ߫ .
ߊ߬ ߞߊ߬ ߛߌ߰ߞߊ߲ ߣߌ߫ ߞߙߎߝߊߞߊ߲ߞߋ ߟߎ߬ ߟߊߘߎ߲߫ ߞߊ߬ ߞߍ߫ ߞߙߎߞߊ߫ ߞߋߟߋ߲ ߡߙߊ߬ߞߊ߲ ߘߌ߫߸ ߊ߬ ߣߌ߫ ߞߊ߬ ߕߊ߲ߓߊ߲ߓߐߟߌ ߟߎ߫ ߘߊߡߌ߬ߣߊ߬߸ ߊ߬ ߣߌ߫ ߞߊ߬ ߝߊ߬ߛߏ߬ߟߊ߲߬ߘߌ߬ߦߊ߬ ߟߎ߫ ߘߊߡߌ߬ߣߊ߬ ߡߍ߲ ߠߎ߬ ߘߎߡߊ߲߫ ߕߎ߲߬ ߕߍ߫ ߥߙߏ߬ߘߎ߮ ߓߊ߲߬ߕߎ ߛߌߦߊ ߟߎ߬ ߢߍ߫ .
ߊ߬ ߟߊ߫ ߝߘߏ߬ߓߊ߬ ߘߊ߯ߘߐ߫ ߞߎ߲ߕߌ߮ « chef d'état major » ߌߘߌ߫ ߊߡߌߣ ߘߊߘߊ߫ ߞߵߊ߬ ߜߍ߲߫ ߝߊ߲߬ߞߊ ߟߊ߫ ߁߉߇߁ ߠߊ߫ ߞߵߊ߬ ߕߘߍ߬ ߊ߬ ߥߊߣߍ߲߫ ߓߐߒߡߊߟߌ ߘߏ߫ ߟߊ߫ ߛߌ߲ߜ߭ߊߔߏߙߦ ߞߐߡߐ߲ߥߍߟߕ ߟߊ߬ߘߍ ߘߏ߫ ߞߊ߲ߡߊ߬߸ ߓߙߌߕߊ߲ߓߊ߫ ߣߌ߫ ߞߊ߬ߝߏ߫ ߘߍ߬ߣߍ߲ ߠߎ߬ ߟߊ߫ ߘߍ߬ߡߍ߲߬ߠߌ߲ ߠߊ߫ .
ߌߘߌ߫ ߊߡߌߣ ߘߊߘߊ߫ ߓߋ߬ߣߍ߲ ߁߉߇߉ ߟߊ߫ ߛߊ߲߬ ߉ ߓߊߓߐߒߡߊ ߣߌ߫ ߖߌ߰ߕߍ߮ ߘߐ߫߸ ߊ߬ ߟߊ߫ ߞߙߎߞߊ ߞߊ߬ ߝߘߏ߬ߓߊ߬ ߛߎߥߊ߲ߘߟߌ ߛߎߘߊ߲߫߸ ߡߍ߲ ߞߍߣߍ߲߫ ߦߋ߫ ߞߊ߬ߙߏ߲߫ ߓߟߋ߬ߓߟߋ ߘߐ߫߸ ߏ߬ ߞߍ ߡߌߟߑߕߐ߲ ߏߓߏߕߋ߫ ߞߊ߬ ߝߊ߲߬ߞߊ ߕߊ߬ ߝߣߊ߫ ߤߊ߲߯ ߞߊ߬ ߥߴߊ߬ ߛߌ߰ ߁߉߈߅ ߟߊ߫ .
ߞߏ߬ߣߌ߲߬ ߖߡߊ߬ߣߊ ߜߛߏߦߊ߫ ߘߊ߫ ߞߟߍ߬ߡߊ߬ߛߏ߲ߧߊ ߓߟߏ߫߸ ߡߍ߲ ߡߐ߱ ߝߊ߰ߣߍ߲ ߞߍ߫ ߘߊ߫ ߡߐ߰ ߂߀߀ ߀߀߀ ߣߌ߫ ߃߀߀ ߀߀߀ ߖߊ߬ߕߋ߬ ߘߌ߫ ߖߡߊ߬ߣߊ ߞߣߐ߫߸ ߖߋ߬ߟߌ߬ߓߐ ߕߎ߲߬ ߓߘߊ߫ ߞߍ߫ ߡߍ߲ ߘߐ߫ ߞߘߐ߬ߡߊ߲߫ .
ߞߐ߬ߘߎ߮ ߕߘߍ߬ ߦߋ߫ ߝߟߍ ߘߊߞߘߐ߫ ߊߡߌߣ ߘߊߘߊ߫ ߟߊ߫ ߕߐ߲ߘߋ߲ ߠߎ߬ ߓߟߏ߫߸ ߊ߬ ߣߌ߫ ߓߊߜ߭ߊ߲ߘߊ߫ ߥߙߏ߬ߘߎ߮ ߡߊߡߙߊ߬ ߘߊ߫ ߝߊ߬ߛߏ߬ߟߊ߬ߞߊ ߞߟߏߜߟߍߦߊߟߌ ߣߊ߲߬ߕߌ߮ « NRL » ߟߎ߫ ߓߟߏ߫߸ ߡߍ߲ ߡߙߊ߬ߣߍ߲߫ ߕߘߍ߬ ߦߋ߫ ߦߏߥߋߙߌ߫ ߡߎߛߝ߭ߋߣߌ߫ ߓߟߏ߫ .
ߏߓߏߕߋ߫ ߡߊ߫ ߛߋ߫ ߖߡߊ߬ߣߊ ߡߙߊ߬ ߟߊ߫߸ ߊ߬ ߞߊ߬ ߡߞߊ߬ߘߟߌ߬ ߓߘߍߓߘߍߟߌ ߟߋ߬ ߟߊߓߊ߯ߙߊ߫߸ ߞߊ߬ ߞߙߎߞߊ߫ ߞߋߟߋ߲ ߘߊߘߐߓߍ߲߬ ߊ߬ ߣߌ߫ ߞߊ߬ ߕߏ߫ ߛߍߥߊ߫ ߟߊ߫ ߛߌߦߊ ߟߎ߬ ߟߊ߫ ߛߊ߲ߞߊߢߐ߲߯ߦߊ ߟߊ߫ .
ߊ߬ ߞߊ߬ ߣߊ߲߬ߕߌ߮ ߟߎ߬ ߟߊߡߐߣߍ߫ ߞߵߊ߬ ߟߊ߫ ߛߌߦߊ ߜߊ߲߰ߛߊ߲ ߓߌ߬ߟߊ߬ ߡߙߊ߬ߟߌ߬ ߘߊߞߎ߲ ߠߎ߬ ߞߎ߲߬ߠߊ߫ .
ߏ߬ ߞߍ ߘߊ߯ߘߐ߫ ߞߎ߲ߕߌ߮ ߞߟߍ߬ߕߌ߮ ߕߌߕߏ ߏߞߋߟߏ߫ ߣߌ߫ ߞߟߍ߬ߕߌ߰ߓߏߟߏ߲ ߏߟߙߊ߫ ߏߞߋߟߏ߫ ߟߎ߫ ߞߊ߬ ߡߐߣߍ ߏ߬ ߟߋ ߕߣߐ߬ߓߐ߫ ߞߵߊ߬ ߟߊ߫ ߝߊ߲߬ߞߊ ߟߊߓߋ߬ ߁߉߈߅ ߟߊ߫ .
ߒ߬ߞߊ߬ ߣߊ߲߬ߕߌ߰ ߟߊ߬ߟߌ߰ߟߌ߬ ߞߎߘߊ ߡߍ߲ ߛߌ߰ ߘߊ߫ ߖߡߊ߬ߣߊ ߞߎ߲߬ߠߊ߫ ߏ߬ ߘߌ߫߸ ߏ߬ ߟߎ߬ ߡߊ߫ ߛߴߊ߬ߟߎ߬ ߞߟߏߜߟߍ߬ߦߊ߬ ߟߊ߫ ߦߏߥߋߙߌ߫ ߡߎߛߝ߭ߋߣߌ߫ ߟߊ߫ ߞߟߍ߬ߡߊ߬ߛߏ߲ߧߊ ߞߘߐ߫߸ ߏ߬ ߞߍ ߏ߬ ߝߣߊ߫ ߞߵߊ߬ ߞߎ߲߬ߓߐ߫ ߝߊ߲߬ߞߊ ߟߊ߫ ߞߊߙߏ߫ ߥߐ߯ߙߐ߫ ߕߊ߬ߡߌ߲ ߞߐ߫ ߁߉߈߅ ߓߌ߲ߠߊߥߎߟߋ߲ ߠߊ߫ .
ߥߞߌߡߋߘߌߦߊ߫ ߖߊ߬ߕߋ߬ߘߐ߬ߛߌ߰ ߜߘߍ ߟߎ߬ ߘߐ߫ : ߏߓߏߕߋ߫ ߞߵߊ߬ ߟߊ߫ ߢߣߊߡߦߊ ߘߊߡߌ߬ߣߊ߬ ߖ߭ߊ߲ߓߌ߫߸ ߞߵߊ߬ ߕߘߍ߬ ߊ߬ ߖߌ߱ ߛߌ߰ߣߍ߲߫ ߕߘߍ߬ ߦߋ߫ ߟߏ߲߫_ߏ߲߯_ߟߏ߲߬ ߞߴߊ߬ ߘߴߊ߬ ߞߐߛߊ߬ߦߌ߬ ߎߜ߭ߊ߲ߘߊ߫ ߞߊ߬ ߣߵߊ߬ ߟߐ߬ߘߎ߮ ߟߊߓߊ߯ߙߊ ߘߊߡߌ߬ߣߊ߬ .
ߞߏ߬ߣߌ߲߬ ߎߜ߭ߊ߲ߘߊ߫ ߞߎ߲߬ߠߊ߬ߛߌ߮ ߡߍ߲ ߕߎ߲߬ ߓߘߊ߫ ߓߊ߲߫ ߊ߬ ߘߐߓߍ߲߬ ߠߊ߫ ߞߊ߬ ߕߊ߬ߡߌ߲߬ ߞߘߐ߬ߡߊ߲ ߞߊ߲߬߸ ߊ߬ ߣߴߏ߬ ߓߘߊ߫ ߛߋ߫ ߖߐ ߟߊߞߐߛߊ߬ߦߌ߬ ߟߊ߫ ߖߡߊ߬ߣߊ ߞߣߐ߫ ߊ߬ ߣߴߊ߬ߟߎ߬ ߦߋ߫ ߝߊ߲߬ߞߊ ߘߊߞߘߐ߫ .
ߏ߬ ߟߎ߫ ߞߵߊ߬ ߦߌ߬ߘߊ߬ ߞߵߊ߬ߟߎ߬ ߡߴߊ߬ߟߎ߫ ߓߊ߲߬ ߟߊ߫ ߟߊ߫ ߞߐߛߊߦߌ ߡߊ߬ ߘߋ߬߸ ߞߏ߬ߣߵߊ߬ ߦߋ߫ ߣߵߊ߬ ߖߘߍ߬ߟߊߜߍ߫ ߊ߬ ߟߊ߫ ߞߊ߲ߕߌ߯ߦߊ߫ ߕߊ߬ߡߌ߲߬ߣߍ߲ ߡߐ߰ ߃߀߀ ߀߀߀ ߝߊ߰ߣߍ߲ ߘߐ߫ .
ߊ߬ ߟߊߟߊ߫ ߘߊ߫ ߥߙߏ߬ߘߎ߰ ߊߝߙߌߞߌ߬ ߘߊ߲ߘߊߛߏ ߟߊ߫ ߞߵߊ߬ ߕߘߍ߬ ߊ߬ ߕߙߐߣߍ߲߫ ߦߋ߫ ߣߌߟߊߞߟߌ߫ ߞߊ߲ߞߋ ߝߙߋߞߋ ߓߟߏ߫߸ ߊ߬ ߛߊ߬ ߘߊ߫ ߦߋ߲߬ ߂߀߀߅ ߞߏ߲߲ߓߌߕߌ߮ ߕߟߋ߬ ߁߀ ߡߊ߬߸ ߞߵߊ߬ ߛߌ߭ ߕߏ߫ ߛߊ߲߬ ߈߀ ߘߐ߫ .
ߞߵߊ߬ ߟߊߥߟߌ߬ ߊ߬ ߡߊߟߐ߲ ߡߵߊ߬ ߟߐ߬ߘߎ߮ ߞߏߛߐ߲߬ ߖߡߊ߬ߣߊ ߟߊ߫ ߘߍ߲ߖߘߍߟߦߊ ߘߐ߫߸ ߦߏߥߋߙߌ߫ ߡߎߛߝ߭ߋߣߌ߫ ߞߵߊ߬ ߓߊߘߍ ߟߊߝߊ߬ߛߏ߬ߦߊ߫ .

ߡߣߋߟߌߞ ߂߲ ( ߜ߭ߌߴߋߖ߭ ߘߐ߫ : ዳግማዊ ምኒልክ , ߘߊߜ߭ߑߡߊߥߌ ߡߣߋߟߌߞ ) ߡߏߦߌ߫ ߘߊ߫ ߘߓߊ߬ߓߌߟߊ ߇ , ߁߈߄߄ ߞߊ߬ ߛߊ߬ ߞߏߟߌ߲ߞߏߟߌ߲ ߁߂ , ߁߉߁߃ ߟߊ߫߸ ߊ߬ ߛߐ߬ߘߐ߲߬ ߕߐ߮ ߦߋ߫ ߛߊߤߑߟߋ ߡߌߙߌߦߊ߲ߡ ߠߋ߬ ߘߌ߫ ߜ߭ߌߴߋߖ߭ ( Ge'ez ) ߘߐ߫ : ሳህለ ማርያም ) ߸ ߊ߬ ߕߘߍ߬ ߦߋ߫ ߡߊ߲߬ߛߊ߬ߘߋ߲ ߠߋ߬ ߘߌ߫߸ ߊ߬ ߣߌ߫ ߛ߭ߊߏ߫ ߣߋߜ߭ߎߛ߸ ߊ߬ ߣߴߏ߬ ߞߐ߫ ߋߗߏ߯ߔߌ߫ ߡߊ߲߬ߛߊ ߟߎ߬ ߟߊ߫ ߡߊ߲߬ߛߊ ( ߣߋߜ߭ߎߛߌ ߣߋߜ߭ߍߛߕ ) .
ߊ߬ ߡߊߟߐ߲ߣߍ߲߫ ߦߋ߫ ߝߣߊ߫ ߊ߬ ߟߊ߫ ߛߏ߬ߟߊ߬ߦߊ߫ ߕߐ߮ ߡߊ߬ ߞߏ߫ ߊߓߊ ߘߊߢߋߥ ( ߜ߭ߌߴߋߖ߭ ߘߐ߫ : አባ ዳኘው ) .
ߡߣߋߟߌߞ ߂߲ ߠߊ߫ ߡߊ߲߬ߛߊ߬ߦߊ ߞߎ߲߬ߕߊ߮ ߟߊߞߙߐ߬ߛߌ߫ ߘߊ߫ ߞߊ߬ߝߏ ߞߣߐߟߊ ߞߊ߬ߞߎ߬ߘߦߊ߬ߟߌ ߣߴߌߗߏ߯ߔߌ߫ ߝߊ߰ߡߊ߬ߟߊ ߘߎ߰ߞߣߍ ߘߐߦߙߌߥߊ ߟߋ߬ ߡߊ߬߸ ߞߊ߬ ߖߡߊ߬ߣߊ ߟߊߛߴߊ߬ ߞߊ߬ߞߎ߬ߘߊ߬ߞߎ߬ߘߊ߬ߦߊ ߖߙߎߡߎ߲ ߘߐ߫ .
ߞߐߞߊ߲߫ ߝߊ߲ߞߊ ߟߎ߬ ߟߊ߫ ߞߐ߲߬ߞߐ߲߬ߡߊ߬ߟߌ ߞߎ߲߬ߕߊ߮ ߞߘߐ߫߸ ߊ߬ ߛߋ߫ ߘߊ߫ ߝߣߊ߫ ߞߊ߬ ߟߊ߬ߞߊ߲߬ߘߊ߬ߟߌ ߘߎ߬ߡߊ ߘߏ߫ ߘߏ߲߬ ߛߊ߲ߝߍ߫ ߕߛߊߞߙߊ ( hauts plateaux ) ߡߊ߬ ߥߙߎߣߍߦߟߊ ߟߎ߬ ߢߊߞߘߐ߫ .
ߒ߬ߓߊ߬ ߘߊߞߎ߲ ߏ߬ ߟߋ ߘߐ߫ ߛߊ߫߸ ߊ߬ ߟߐ߲߫ ߘߊ߫ ߞߐߞߊ߲ߠߊ ߟߎ߬ ߘߐ߫ ߞߊ߬ ߓߍ߲߬ ߊ߬ ߞߍ ߡߊ߬ ߞߊ߬ ߌߗߏߔߌ߫ ߞߟߍ߬ߘߋ߲ ߠߎ߬ ߘߟߊߘߍ߰ ߡߊ߬ ߊߘߎߊ߬ ߞߟߊߓߍ߲ ߘߐ߫ ߞߊ߬ ߌߕߊߟߌߞߊ ߟߎ߬ ߕߎ߲߬ߕߎ߲߫ ߞߵߊ߬ߟߎ߬ ߟߊ߫ ߘߊ߮ ߓߴߊ߬ߟߎ߬ ߘߊ߫ ߟߊ߫߸ ߊ߬ ߣߌ߫ ߞߵߊ߬ߟߎ߫ ߓߊ߬ߟߌ߬ ߘߏ߲߬ߠߌ߲ ߡߊ߬ ߊ߬ߟߎ߬ ߟߊ߫ ߖߡߊ߬ߣߊ ߞߣߐ߫ .
ߊ߬ ߞߵߊ߬ ߝߛߊ߬ߣߍ߲ ߕߏ߫ ߋߗߏߔߌߞߊ ߟߎ߬ ߟߊ߫ ߦߋߢߐ߲߯ߠߊ ߟߎ߬ ߡߊ߬߸ ߊ߬ ߣߌ߫ ߞߵߊ߬ ߘߐ߭ߘߏ߲߬ ߕߟߋ߬ߖߌ߰ߞߊ ߟߎ߬ ߟߊ߫ ߛߋߒߞߏߟߦߊ ߟߎ߬ ߟߊ߫߸ ߊ߬ ߞߊ߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߢߊߞߎߘߦߊߟߌ ߓߌ߬ߟߊ߬ ߛߋ߲߬ ߠߊ߫߸ ߊ߬ ߣߌ߫ ߓߘߍ߬ߓߘߍ߬ߟߌ ߣߌ߫ ߘߍ߬ߘߐ߬ߞߏ ߟߎ߬߸ ߛߊ߫ ߞߊ߬ ߋߗߏ߯ߔߌ߫ ߓߟߏߘߐߓߍ߲߬ ߝߊ߯ߘߐߞߍ߫ ߞߎߘߊ ߢߍ߫ .
ߝߘߏ߬ߓߊ߬ ߞߊߙߊ߲ߕߊ ߝߟߐߡߊ ߣߌ߫ ߘߊ߲ߘߊߛߏ ߟߎ߬ ߟߐ߬ ߘߊ߫߸ ߋߙߐߔߎ߬ ߥߟߏߒߘߐ ߟߎ߬ ߞߎ߲߬ߓߐ߫ ߘߊ߫ ߞߎߓߋߘߊ߫ ߞߎߘߊ ߊߘߌߛ-ߊߓߋߓߊ߫߸ ߊ߬ ߞߵߏ߬ ߡߍ߲ ߜߍ߲߭ ߕߍ߰ ߁߈߈߆ ߟߊ߫߸ ߊ߬ ߣߌ߫ ߞߊ߬ ߣߍ߰ߛߌߟߊ ߘߏ߫ ߟߊ߫ ߖߡߊ߬ߣߊ ߞߣߐ߫ .
ߊ߬ ߕߘߍ߬ ߦߋ߫ ߛ߭ߊߏ߫ ߣߋߜ߭ߎߛߌߦߊ ߗߍߕߊߓߊ߮ ߟߋ߬ ߘߌ߫߸ ߡߣߋߟߌߞ ߘߋߣߍ߲ߕߐ ߟߊߘߏ߲߬ ߘߊ߫ ߥߛߎ ߟߴߊ߬ ߛߊ߲߬ ߁߂ ߡߊ߬ ߊ߬ ߣߌ߫ ߞߊ߬ ߥߴߊ߬ ߘߌ߫ ߡߊߜ߭ߑߘߟߊ߫ ߖߌ߲߬ߝߘߎ ߞߣߐ߫߸ ߏ߬ ߟߋ ߞߵߊ߬ ߞߴߊ߬ ߞߎ߲߬ߓߊ߬ߦߊ߫ ߘߊ߫ ߕߋߥߏߘߑߙߏߛ ߂߲ ߠߊ߫ ߞߟߐ߬ߞߐ ߞߣߐ߫ : ߊ߬ ߞߵߊ߬ ߓߏ߬ߙߌ߬ ߊ߬ ߛߊ߲߬ ߂߁ ߡߊ߬ ߞߵߊ߬ ߞߐߛߊ߬ߦߌ߫ ߊ߬ ߥߟߏߛߟߎ ߡߐ߬ߛߟߎ ߡߊ߲߬ߛߊ߬ߟߊ ߘߐ߫߸ ߏ߬ ߞߍ ߊ߬ ߖߊ߲ߓߋߦߊ߫ ߘߴߏ߬ ߛߊ߲߬ߠߊ߬ߞߊ ߟߊ߫ ߞߵߊ߬ ߞߍ߫ ߣߋߜ߭ߎߛ ߘߌ߫ .
ߕߋߥߏߘߑߙߏߛ ߂߲ ߠߊ߫ ߛߊ߬ߦߊ ߞߐ ߘߐ߫ ߁߈߆߈ ߠߊ߫߸ ߡߣߋߟߌߞ ߞߊ߬ ߕߊ߯ߡߊ߫ ߞߎ߲߬ߕߊ߰ߖߊ߲ ߘߏ߫ ߖߎ߬ߕߍ߯ ߞߊ߬ ߥߊ߫ ߝߊ߰ߡߊ߬ߟߊ ߖߊ߲ߓߋ ߡߊ߬ .
ߊ߬ ߞߵߊ߬ ߓߊ߲߬ ߕߋߞߑߟߋ ߜ߭ߌߦߏߜ߭ߌߛ ߂߲ ߡߊߟߐ߲߫ ߞߏ ߡߊ߬ ߣߋߜ߭ߎߛߌ ߣߋߜ߭ߍߛߕ ߟߊߘߤߊ߬ߣߍ߲ ߘߌ߫߸ ߊ߬ ߣߌ߫ ߞߵߊ߬ ߓߟߏߘߐߓߍ߲߬ ߊ߬ ߣߘߐ߬ߓߌߟߊ ߦߏߤߊߣߍߛ ߄߲ ߠߊߓߋ߬ ߞߏ ߟߊ߫߸ ߞߏ߬ߣߌ߲߬ ߏ߬ ߞߵߊ߬ߟߋ߬ ߞߘߊߡߊ߫ ߞߵߊ߬ ߟߵߊ߬ ߡߊߖߌ߰ ߟߊ߫ ߁߈߇߈ ߠߊ߫ .
ߞߵߊ߬ ߟߐ߬ߘߎ߮ ߟߊߘߐ߯ߦߊ߫ ߞߊ߬ ߥߊ߫ ߘߊ߲߬ ߛ߭ߊߏ߫ ߘߊ߲߭ ߠߊ߫߸ ߡߣߋߟߌߞ ߂߲ ߞߵߊ߬ ߟߊ߫ ߡߊ߲߬ߛߊ߬ߟߊ ߟߊߥߙߊ߬߸ ߊ߬ ߣߌ߫ ߞߊ߬ ߣߊ߲߬ߕߌ߰ ߝߊ߲ߞߊ ߜߍߞߟߐ ߘߐߓߍ߲߬ ߡߍ߲ ߘߌ߫ ߛߴߊ߬ ߟߊ߫ ߝߊ߰ߡߊ߬ߦߊ ߖߊ߬ߕߋ߬ߘߐ߬ߛߌ߮ ߛߋ߲߬ߞߘߐ߬ߡߊ߬ߕߌ߲ߕߌ߲߫ ߠߊ߫ .
ߊ߬ ߞߊ߬ ߓߌ߬ߟߊ߬ߢߐ߲߰ߡߊ ߟߎ߬ ߟߊߘߏ߲߬ ߊ߬ ߣߌ߫ ߋߙߐߔߎߞߊ ߟߎ߬ ߕߍ߫ ߛߴߊ߬ ߘߌ߫ ߛߋ߫ ߛߏ߬ߙߌ߬ߡߊ߬ߘߋ߲߬ ߡߎ߬ߙߊ߲߬ ߢߌߡߊ ߟߎ߬ ߛߐ߬ߘߐ߲߬ ߠߊ߫ ߛߋߒߞߏߟߦߊ ߛߊ߲ߘߐߕߊ ߘߐ߫߸ ߡߍ߲ ߘߌ߫ ߛߴߊ߬ ߟߊ߫ ߓߙߊߡߊߖߊ߲ߓߊ߲߫ ߝߟߐ ߟߊߣߐ߰ߦߊ߬ ߟߊ߫ ߡߍ߲ ߘߊߡߌ߬ߣߊ߬ ߘߊ߫ ߁߈߇߉ ߟߊ߫ .
ߛߊ߲߬ ߕߊ߲߫ ߞߍ߬ߟߍ ߟߋ߬ ߞߵߊ߬ ߥߛߊ߬ ߞߊ߬ ߛ߭ߊߏ߫ ߘߊ߲߭ ߕߎ߲߬ߕߎ߲߫ ߞߊ߬ ߥߴߊ߬ ߘߌ߫ ߦߙߐ߫ ߖߊ߲߫ ߤߊ߲߯ ߊߙߑߛߌ߫߸ ߞߊ߯ߝߊ߫߸ ߥߟߊߦߑߕߊ߫ ߞߊ߬ߝߏ ߟߎ߬ ߣߌ߫ ߤߙߊߙߋ߫ ߛߏ : ߊ߬ ߞߊ߬ ߊ߲ߓߊߓߏ߫ ߞߟߊߓߍ߲ ߣߌ߫ ߗߋߟߊ߲ߞߏ߫ ߟߎ߫ ߟߊ߬ߥߛߊ ߛߐ߬ߘߐ߲߬ .
ߦߏߤߊߣߍߛ ߄߲ ߠߊ߫ ߛߊ߬ߦߊ ߞߐ ߘߐ߫ ߡߋߕߊ߲ߡߊ߫ ߞߟߊߓߍ߲ ߘߐ߫߸ ߊ߬ ߣߴߊ߬ ߣߌ߫ ߡߊ߲ߜ߭ߋߛ߭ߊ ߦߏߤߊߣߍߛ ߟߊ߫ ߞߊߙߏ߫ ߘߊ߲ߘߐ߫ ߜߏ߬ߛߌ߬ߢߐ߲߰ߠߊ ߟߎ߬ ߞߐ߫߸ ߡߣߋߟߌߞ ߂߲ ߞߍ߫ ߘߊ߫ ߣߋߜ߭ߎߛߌ ߣߋߜ߭ߍߛߕ ߘߌ߫ ߋߗߏ߯ߔߌ߫ ߟߊ߲߬ߔߊ߯ߛߌ ߟߎ߬ ߟߊ߫ ߞߐߡߊߓߌ߲ߓߌ߲ߠߌ߲ ߛߘߊ߫ ߘߐ߫߸ ߊ߬ ߖߊ߲ߓߋߦߊ߫ ߘߊ߫ ߣߍߣߍߓߊ ߃ , ߁߈߈߉ ߟߊ߫ .
ߒ߬ߓߴߊ߬ ߟߊ߫ ߝߊ߰ߡߊ߬ߦߊ ߏ߬ ߘߊߡߌ߬ߣߊ߫ ߕߎߡߊ ߟߋ߬ ߟߊ߫ ߛߊ߫߸ ߊ߬ ߞߵߊ߬ ߟߊ߫ ߘߎ߰ߞߣߍ ߘߐߦߙߌߥߊߟߌ ߓߙߊߡߊߖߊ߲ߓߊ߲ ߠߎ߬ ߘߊߓߊ߲߫߸ ߏ߬ ߡߍ߲ ߡߊ߫ ߛߴߊ߬ ߘߊ߲߭ ߠߊ߫ ߝߏ߫ ߁߉߀߀ ߟߊ߫ .
ߊ߬ ߟߊ߫ ߖߡߊ߬ߣߊ߬ ߟߊ߬ߥߙߊ ߞߎ߲߬ߝߊ߰ ߘߊ߫ ߁߈߉߅-߁߈߉߆ ߟߋ߬ ߟߊ߫߸ ߏ߬ ߞߍ߫ ߘߊ߫ ߋߗߏߔߌ߫-ߌߕߊߟߌߞߊ߫ ߞߟߍ ߝߟߐߡߊ ߟߋ߬ ߝߍ߬ ߏ߬ ߡߍ߲ ߘߏ߲߬ ߘߴߊ߬ ߣߴߌߕߊߟߌ߫ ߕߍ߫ .
ߏ߬ ߝߣߊ߫ ߓߊ߲߫ ߘߊ߫ ߕߙߊߓߊ ߕߟߋ߬ ߁߭ ߟߋ߬ ߁߈߉߆ ߟߊ߫ ߊߘߎߊ߬ ߞߟߊߓߍ߲ ߝߍ߬߸ ߏ߬ ߡߍ߲ ߖߍ߲ߛߍ߲߫ ߘߊ߫ ߡߊ߲߬ߕߏ߲߬ߕߍ ߝߐ߰ߓߍ߬ߞߊ߲ߞߋ ߟߎ߬ ߓߍ߯ ߟߊ߫߸ ߏ߬ ߟߋ ߝߣߊ߫ ߞߵߊ߬ ߟߌ߬ߤߟߊ ߞߍ߫ ߡߊ߲߬ߛߊ߬ߦߊ ߘߌ߫߸ ߊ߬ ߣߌ߫ ߞߵߊ߬ ߟߊ߫ ߝߊ߰ߡߊ߬ߟߊ ߞߍ߫ ߝߘߊ߬ߝߌ߲߫ ߖߡߊߣߊ ߘߏ߫ ߞߍ ߟߊ߫ ߞߵߊ߬ ߟߊ߫ ߘߍ߲ߖߘߍߟߦߊ ߓߊ߲ߓߊ߲߫ ߋߙߐߔߎߞߊ߫ ߞߐ߲ߛߐ߲ߧߟߊ ߘߏ߫ ߢߊߞߘߐ߫ .
߁߉߀߀ ߟߊ߫߸ ߖߊ߲߬ߞߊ߬ߙߏ߬ ߜߍߟߍ߲ ߘߏ߫ ߞߊ߬ ߡߣߋߟߌߞ ߂߲ ߘߊ߬ߘߌ߬߸ ߞߊ߬ ߥߴߊ߬ ߓߌ߬ߟߊ߬ ߝߊ߬ߘߌ߬ ߘߐ߫ ߊ߬ ߕߴߛߋ߫ ߞߎ߲߬ߠߊ߬ߛߌ߰ߟߌ߬ ߞߍ߫ ߟߊ߫ ߡߍ߲ ߘߐ߫ .
ߝߊ߲߬ߞߊ ߘߐ߲߰ߘߐ߰ߣߍ߲߬ ߠߕߊ߬ߡߌ߲߬ ߘߴߊ߬ ߝߘߎߡߊ ߕߋߕߎ߫ ߓߋߕߎߟ ߡߊ߬ .
ߏ߬ ߞߍ ߏ߬ ߞߵߊ߬ ߡߊ߬ߡߊ߬ߙߋ߲߬ߗߍ߫ ߟߌߘߖ ߌߦߊߛߎ߫ ߞߙߍߞߙߍ߫ ߞߵߏ߬ ߞߴߊ߬ ߣߘߐ߬ߓߌߟߊ ߘߌ߫ ߞߵߏ߬ ߟߊߥߟߌ߬ ߓߘߍ߬ߓߘߍ߬ߟߌ ߓߏߟߏ߲ߝߘߊ ߟߎ߬ ߟߊ߫ ߜߏ߬ߛߌ߬ߢߐ߲߰ߠߊ ߡߊߕߊ߲߬ߞߊ ߡߊ߬ .
ߡߣߋߟߌߞ ߂߲ ߛߊ߬ ߘߊ߫ ߞߏߟߌ߲ߞߏߟߌ߲ ߁߂ ߛߎ ߘߐ߫ ߞߵߊ߬ ߘߎ߬ߛߊ ߜߍ߫ ߁߃ ߛߐ߰ߡߊ߬ߟߊ ߟߊ߫ ߁߉߁߃ ߟߊ߫ .
ߛߴߊ߬ ߘߌ߫ ߛߋ߫ ߕߟߊ߫ ߟߊ߫ ߡߊߜ߭ߑߘߟߊ߫ ߖߌ߲߬ߝߘߎ ߞߣߐ߫߸ ߊ߬ ߓߐ߫ ߘߊ߫ ߦߋ߲߬ ߞߊ߬ ߏߙߏߡߏ߫ ߡߊ߲ߛߊߘߋ߲ߡߏ ߘߏ߫ ߝߘߎ߫ : ߏ߬ ߣߴߏ߬ ߘߋ߲ߞߍ߫ ߝߌ߬ߟߊ ߟߎ߬ ߛߊ߬ ߘߊ߫ ߘߌߣߍ߲ߦߊ ߟߋ߬ ߘߐ߫ .
߬ ߟߋ ߞߐ߫ ߛߊ߫߸ ߊ߬ ߣߊ߬ ߘߊ߫ ߓߝߊߣߊ߫ ߝߘߎ߫߸ ߏ߬ ߕߘߍ߬ ߦߋ߫ ߛ߭ߌߥߊߣߌ ߟߊ߲ߔߊ߯ߛߌ ߘߏ߫ ߟߋ߬ ߘߌ߫ ߡߍ߲ ߞߵߊ߬ ߛߊ߯ߛߊ߫ ߡߣߋߟߌߞ ߂߲ ߠߊߓߋ߬ ߞߏ ߘߐ߫ ߛߴߊ߬ ߘߴߊ߬ ߘߋ߲ߞߍ߫ ߟߊߦߟߍ߬ ߊ߬ ߟߊߡߏߙߌ߫ ߟߊ߫ ߖߊ߲ߓߋ ߟߊ߫ : ߏ߬ ߞߍ ߟߊ߬ߟߌ߰ߟߌ߬ߟߊ ߘߏ߫ ߞߵߊ߬ ߟߊ߫ ߥߊ߫ ߞߏ ߝߐ߫ ߢߊߣߌ߲ߡߊߓߏߙߌ ߟߊ߫ ߁߈߇߇ ߟߊ߫ .
ߒ߬ߓߊ߬ ߏ߬ ߟߋ ߞߏߛߐ߲߬ ߛߊ߫߸ ߥߊ߯ߕߌߟߕߊߡߌ߲߫ ߓߌߟߊߢߐ߲߯ߦߊ ( ߝߘߎߞߎߘߎ߲ߣߍ߲ ) ߘߏ߲߬ ߘߴߊ߬ ߣߌ߫ ߡߐ߰ ߓߐߣߍ߲ߢߐ߲߰ߡߊ ߟߎ߬ ߕߍ߫߸ ߒߓߊ߬ ߓߝߊߣߊ߫ ߞߎߘߊ߫ ߜߘߍ߫ ߕߘߍ߬ ߦߴߏ߬ ߟߎ߬ ߘߐ߫߸ ߏ߬ ߝߣߊ߫ ߕߘߍ߬ ߦߋ߫ ߡߊ߲߬ߛߊ߬ߘߋ߲ߡߛߏ ߟߋ߬ ߘߌ߫ ߡߍ߲ ߕߐ߯ ߕߘߍ߬ ߦߋ߫ ߜ߭ߏߝ߭ߍߕߋ߫ .
߁߈߈߃ ߠߋ߬ ߟߊ߫ ߛߊ߫߸ ߔߌߞ ߟߐ߯ߞߎ߲ ߠߊ߫߸ ߡߣߋߟߌߞ ߞߵߊ߬ ߡߏ߬ߛߏ ߓߍ߯ ߘߐ߫ ߡߊߟߐ߲ߣߍ߲ ߣߴߊ߬ ߓߍ߯ ߘߐ߫ ߣߌ߬ߣߌ߬ߣߍ߲ ߝߘߎ߫ ߞߏ߫ ߕߋߕߎ ߓߋߕߎߟ : ߏ߬ ߡߍ߲ ߕߘߍ߬ ߦߋ߫ ߟߊ߲߬ߔߊ߯ߛߌ ߣߌ߫ ߛߊ߯ߡߍ߫ ߘߋ߲ߓߦߊ ߘߏ߫ ߟߎ߫ ߓߐ߲ߛߐ߲ ߣߴߊ߬ ߡߙߊ߬ߟߌ߬ߟߊ ߘߌ߫߸ ߞߊ߬ ߓߐ߫ ߜ߭ߐߘߑߖߊߡ ߣߌ߫ ߓߋߜ߭ߊ߲ߘߍߙ ߟߎ߫ ߘߐ߫ .
ߊ߬ ߓߏߙߌ߲ߞߍ߫߸ ߘߋߖߊߖ߭ߑߡߊߗ ߥߎߓߌ ߤߊߦߑߟߋ ߡߌߙߌߦߊ߲ߡ ߕߘߍ߬ ߦߋ߫ ߢߍߡߐ߮ ߟߋ߬ ߘߌ߫ ߕߌߜ߭ߙߋ߫ ߣߴߌߗߏ߯ߔߌ߫ ߞߐ߬ߘߎ߮ ߝߊ߲߬ߓߊ ߞߎ߲߬ߠߊ߫ ߊ߬ ߛߓߍ߫ ߘߊ߫ ߤߊߙߐߟ ߡߊߙߑߞߎߛ ߓߟߏ߫ ߟߋ߬ ߞߴߊ߬ ߟߋ ߟߋ߬ ߣߐ߬ ߦߋ߫ ߣߌ ߓߌ߬ߟߊ߬ ߟߊ߫ ߋߗߏ߯ߔߌ߫ ߝߊ߬ߓߘߊ߬ߟߊ߲߬ߘߌ߬ߦߊ ߜߍߘߐߕߊ ߘߐ߫߸ ߊ߬ߟߋ ߖߍ߬ߘߍ ߞߊ߬ ߞߟߊߘߊ ߟߎ߬ ߢߍߡߌ߬ߘߊ߬ ߡߍ߲ ߠߎ߬ ߝߛߊ߬ߣߍ߲߬ ߦߋ߫ ߝߊ߬ߛߏ߬ߟߊ߬ߞߊ ߓߐߞߊ߬ߕߍ߬ߘߍ ߟߎ߬ ߡߊ߬߸ ߊ߬ ߣߌ߫ ߞߵߊ߬ ߝߊ߲ߕߊ߲߬ߞߊ߫ ߞߊ߬ߝߏ߬ ߟߏ߲ߟߊ߲ ߠߎ߬ ߟߊ߫ ߕߍߓߊ߯ߦߊ ߡߊ߬ .
ߊ߬ ߛߐ߰ ߘߴߊ߬ ߕߎ߬ ( ߡߊߛߘߌ߬ ߢߊ ߝߊߘߌߦߊߓߐ ߟߊ߫ ) ߢߊ ߟߋ߬ ߡߴߊ߬ ߟߊ߫ ߓߘߍ߬ߓߘߍ߬ߟߌ ߡߌ߬ߘߊ߬ߢߊ ߞߊ߲߬߸ ߊ߬ ߞߊ߬ ߓߘߍ߬ߓߘߍ߬ߟߌ ߖߌߘߊ߲߫ ߓߟߋߓߟߋ ߟߋ߬ ߘߌ߫ ߜ߭ߐ߲ߘߊߙ ߣߌ߫ ߋߗߏ߯ߔߌ߫ ߞߐ߬ߘߎ߮ ߟߊߞߊ߬ߝߏ߬ߣߍ߲ ߡߊ߬ .
ߊ߬ ߝߘߎ߫ ߞߏ߫ ߣߊ߯ߣߌ߲ߣߊ߲ ߠߋ߬ ߕߘߍ߬ ߦߴߏ߬ ߘߌ߫ ߞߏ߬ߣߵߊ߬ ߡߊ߫ ߓߐ߲ߛߐ߲߫ ߛߌ߫ ߕߏ߫ ߡߣߋߟߌߞ ߝߍ߬ .
ߞߏ߬ߣߌ߲߬ ߘߋ߲ߡߛߏ߫ ߝߌ߬ߟߊ߫ ߕߘߍ߬ ߦߴߏ߬ ߓߟߏ߫ ߊ߬ ߟߊ߫ ߝߘߎ ߞߘߐ߬ߡߊ߲ ߠߎ߬ ߘߐ߫ : ߖ߭ߊߎߘߋߕߎ߫ ߁߭ ( ߣߋߜ߭ߌߛߕ ߣߋߜ߭ߍߛߕ ߁߉߁߇ ߣߌ߫ ߁߉߃߀ ߕߍ߫ ) ߣߌ߫ ߛ߭ߏߊߙߍߜ߭ߊ߫߸ ߏ߬ ߡߍ߲ ߝߘߎ߫ ߘߊ߫ ߙߊߛ ߡߌߞߊߍߟ ߓߟߏ߫ ߞߊ߬ ߓߐ߫ ߥߋߟߏ߫߸ ߘߍ߭ ߏ߬ ߟߋ ߞߊ߬ ߟߌߖ ߌߦߊߛߎ߫ ߡߏߦߌ߫ .
ߘߋ߲ߞߍ߫ ߞߋߟߋ߲߫߸ ߡߊ߲߬ߛߊ߬ߘߋ߲ ߥߏߛߍ߲ ߛߋߜ߭ߍߘ ߏ߬ ߛߊ߬ ߘߊ߫ ߘߋߣߍ߲ߦߊ ߟߋ߬ ߘߐ߫ .
߁߈߈߆ ߟߊ߫߸ ߡߣߋߟߌߞ ߞߵߊ߬ ߘߋ߲ߡߛߏ߫ ߖ߭ߊߏߘߌߕߎ߫ ߝߟߐߡߊ ߝߘߎ߫ ߣߋߜ߭ߎߛߌ ߣߋߜ߭ߍߛߕ ߘߋ߲ߞߍ߫ ߙߊߛ ߊߙߊߦߊ߫ ߛߋߟߊߛߌ߫ ߡߊ߬߸ ߞߏ߬ߣߵߏ߬ ߛߊ߬ ߘߊ߫ ߟߋ߬ ߁߈߈߈ ߘߓߊ߬ߕߊ ߟߊ߫ ߞߵߊ߬ ߕߘߍ߬ ߊ߬ ߡߴߊ߬ ߞߐ߫ ( ߘߋ߲߫ ) ߕߏ߫ .
ߡߣߋߟߌߞ ߕߘߍ߬ ߦߴߊ߬ ߓߊߘߋ߲ߡߊ߫ ߡߋߞߏߣߍ߲߫ ߥߋߟߘ ߡߌߞߊߍߟ ߕߙߐߝߍ߬ ߟߵߊ߬ ߡߊ߲߬ߛߊ߬ߦߊ ߞߎ߲߬ߕߊ߮ ߓߍ߯ ߞߘߐ߫ : ߡߐ߰ ߝߌ߬ߟߊ ߏ߬ ߟߎ߫ ߟߋ߬ ߘߍ߬ ߘߊ߫ ߢߌߣߌ߲ߞߏ ߟߎ߬ ߓߍ߯ ߡߊ߬ .
ߔߋߕߙߌߘ ߞߵߊ߬ ߖߊ߬ߕߋ ߟߋ߬ ߞߴߊ߬ߟߋ ߟߋ߬ ߦߋ߫ ߋߗߏ߯ߔߌ߫ ߟߐ߬ߓߊ߮ ߘߌ߫ ߝߊ߯ߘߐߞߍ߫ ߂߀߲ ߠߊ߫ .
ߡߣߋߟߌߞ ߞߊ߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߠߊߢߊ߬ߟߌ ߣߌ߫ ߕߍߓߊ߯ߦߊߟߌ ߘߐ߬ߛߙߋ߬ ߥߙߍߓߊߓߊ ߟߎ߬ ߞߊ߬ߙߌ߬ߝߴߊ߬ߟߋ ߟߋ߬ ߟߊ߫ .
ߡߣߋߟߌߞ ߟߊ߫ ߘߋ߲ߓߦߊ ߢߣߊߡߦߊ ߟߋ߬ ߦߴߊ߬ ߟߊ߫ ߓߘߍ߬ߓߘߍ߬ߟߌ ߞߐߝߟߌ ߘߌ߫ ߓߊߏ߬ ߝߊߦߌߘߊ߫ ߕߋߕߎ߫ ߕߘߍ߬ ߕߴߊ߬ ߟߊ߫ ߡߊ߬ߘߏ߲߬ߠߌ߲ ߟߊߘߌߦߊߢߍ߫ ߟߴߊ߬ ߓߊߘߋ߲ߡߊ ߟߊ߫߸ ߞߵߏ߬ ߟߐ߬ ߋߗߏߔߌ߫ ߟߊ߫ ߢߍߕߊ߯ߟߌ ߓߏߟߏ߲ߝߘߊ ߞߐߦߌ߬ߘߊ߬ ߟߊ߫ .
ߊ߬ ߣߌ߫ ߝߣߊ߫ ߡߣߋߟߌߞ ߟߊ߫ ߡߊ߲߬ߛߊ߬ߦߊ ߓߊ߲߫ ߕߎߡߊ ߟߊ߫߸ ߊ߬ ߣߵߊ߬ ߦߋ߫ ߟߊ ߏ߬ ߦߴߊ߬ ߞߘߊߡߊ ߞߊ߲߬ ߞߊ߬ ߣߘߐ߬ߛߌ߰ߟߊ ߛߎߥߊ߲ߘߌ߫߸ ߕߋߕߎ߫ ߞߵߏ߬ ߘߐߜߍ߬ߘߍ߲߬ ߞߊ߬ ߛߌߟߊ ߕߍ߰ ߕߝߋߙߌ ߡߋߞߐ߲ߣߍ߲߫ ߦߟߍ߬ߟߌ ߢߍ߫ ߝߊ߰ߡߊ߬ߟߊ ߖߊ߲ߓߋ ߟߊ߫߸ ߏ߬ ߡߍ߲ ߕߘߍ߬ ߦߋ߫ ߡߋߞߐ߲ߣߍ߲߫ ߘߋ߲ߞߍ߫ ߘߌ߫ .
ߡߣߋߟߌߞ ߟߊ߫ ߞߎߓߋ߸ ߊߘߌߛ-ߊߓߋߓߊ߫߸ ߁߉߀߀ ߝߊ߲߭ߝߍ߬ .
ߡߊ߲߬ߛߊ߬ߘߋ߲߫ ߛߊߤߑߟߋ ߡߌߙߌߦߊ߲ߡ ߡߏߦߌ߫ ߘߊ߫ ߘߓߊ߬ߓߌߟߊ ߁߉ ߟߋ߬ ߁߈߄߄ ߠߊ߫ ߊ߲ߞߏߓߍߙ߸ ߛ߭ߋߥߊ ( ߛ߭ߏߥߊ ) ߡߊ߲߬ߛߊ߬ߟߊ ߘߐ߫ .
ߊ߬ߟߋ ߟߋ߬ ߞߙߍߞߙߍ߫ ߘߊ߫ ߛ߭ߌߥߊߣߌ߫ ߜߍߡߊ߲ ߗߍߕߊߓߊ߮ ߘߌ߫ ߛߟߏ߬ߡߣߊ߬ ( ߡߊ߲߬ߛߊ߫ ߛߟߏ߬ߡߊ߬ߣߊ߫ ) ߡߊ߲߬ߛߊ߬ߓߏ߲ ߞߣߐ߫߸ ߊ߬ ߦߋ߫ ߤߊߌߟߋ ߡߟߋߞߐߕ ߘߋ߲ߞߍ ߟߋ߬ ߘߌ߫߸ ߏ߬ ߡߍ߲ ߕߘߍ߬ ߛ߭ߋߥߊ ߣߋߜ߭ߎߛ ߘߌ߫߸ ߊ߬ ߣߌ߫ ߌߖߌߞߊߦߋߤߎ߫ ߘߋ߲߸ ߡߍ߲ ߕߘߍ߬ ߦߋ߫ ߓߍ߲ߖ߭ߊߓߋߛ߭ ߟߊ߫ ߛߙߎ߬ߞߊ߬ ( ߓߏ߲ߞߣߐ߫ ߓߊ߯ߙߊߘߋ߲ ) ߛߎ߲ߞߎߘߎ߲ ߘߏ߫ ߘߌ߫߸ ߏ߬ ߡߍ ߕߘߍ߬ ߢߍߡߐ߮ ( ߡߊ߲߬ߛߊ ߣߊ߫ ) ߓߊ߫ ߘߌ߫ .
ߓߍ߲ߖ߭ߊߓߋߛ߭ ߞߊ߬ ߓߊ߯ߙߊ ߛߐ߬ߘߐ߲߫ ߞߎߓߋ ߟߊ߫ ߞߵߊ߬ ߘߓߍߡߊ ( ߞߣߐߡߊ ) ߕߏ߫߸ ߊ߬ ߞߊ߬ ߞߎߡߊߢߐ߲߯ߦߊ߫ ߏ߬ ߡߍ߲ ߕߘߍ߬ ߦߴߊ߬ ߣߌ߫ ߌߖߌߞߊߦߋߤߎ߫ ߟߊ߫ ( ߞߍ߫ ߢߐ߲߯ߝߍ ) ߕߋߙߌߦߊ ߞߊ߬ߟߊߡߊ߬߸ ߏ߬ ߞߍ ߏ߬ ߞߊ߬ ߝߍ߬ߙߍ ߟߎ߬ ߘߐߓߍ߲߬ ߊ߬ ߢߍ߫ ߛߴߊ߬ ߘߋ߲ߞߍ߫ ߘߌ߫ ߛߋ߫ ߡߊ߲߬ߛߊ߬ߦߊ ߗߍߕߊߓߊ߯ߦߊ ߛߐ߬ߘߐ߲߬ ߠߊ߫ .
ߛߊߤߑߟߋ ߡߌߙߌߦߊ߲ߡ ߡߏߦߌ ߝߍ߬߸ ߝߘߎ߫ ߛߘߌ ߘߏ߫ ߢߊ߰ߢߊ߮ ߞߍ߫ ߘߊ߫ ߞߵߊ߬ ߞߍ߫ ߣߊ߲߬ߕߊ߲߬ ߢߊ߮ߢߊ߮ ߘߌ߫߸ ߏ߬ ߞߍ ߛߊߤߑߟߋ ߛߋߟߊߛߌ߬ ߛߍߥߊ߫ ߘߊ߫ ߞߌ߬ߓߊ߬ߙߏ߬ߦߊ ߏ߬ ߡߍ߲ ߠߊ߫߸ ߞߵߊ߬ ߘߐߞߕߌ߫ ߦߙߐ ߏ߬ ߡߎ߰ߡߍ ߘߐ߫ ߞߴߊ߬ ߦߴߊ߬ ߡߊ߬ߡߊ߬ߙߋ߲߬ߗߍ߫ ߕߐ߯ߟߊ߫ ߟߊ߫ ߞߏ߫ ߡߣߋߟߌߞ߸ ߊ߬ ߓߊ߲߫ ߘߊ߫ ߞߊ߬ ߟߊ߬ߝߐ ߘߏ߫ ߞߍ߫ ߞߏ߫ ߘߋ߲ ߣߌ߲߬ ߘߌ߫ ߣߊ߬ ߟߊ߬ߥߛߊ ߛߐ߬ߘߐ߲߬ ߊ߬ ߟߊ߫ ߡߊ߲߬ߛߊ߬ߦߊ ߘߐ߫ ߝߏ߫ ߋߗߏ߯ߔߌ߫ ߝߊ߰ߡߊ߬ߟߊ ߘߌߣߊ߬ ߛߏ߯ߙߏ߫ ߞߎߘߊ߫ ߘߌ߫ .
ߞߏ߬ߣߵߏ߬ ߣߴߊ߬ ߕߊ߫ ߤߊߌߟߌ ߡߟߋߞߐߕ ߞߵߊ߬ ߓߊ߲߬ ߡߣߋߟߌߞ ߡߊߟߐ߲߫ ߞߏ ߡߊ߬߸ ߞߏ߬ߣߌ߲߬ ߓߋߖ߭ߊߓߋߛ߭ ߞߴߊ߬ ߛߋ߲߭ ߕߘߵߊ߬ ߘߐ߫ ߞߵߊ߬ ߞߍ߫ ߖߘߍ߬ߥߟߏ ߘߌ߫ ߡߏߦߌߓߊ߯ ߟߊߘߍ ߘߏ߫ ߘߐ߫ ߏ߬ ߡߍ߲ ߞߵߊ߬ ߦߌ߬ߘߊ߬ ߞߏ߫ ߘߋ߲ ߣߴߊ߬ ߝߊ߬ ߟߊ߫ ߓߐߢߐ߲߯ߠߊ ߦߋ߫ ߖߍ߮ ߣߌ߫ ߖߍ߮ ߟߋ߬ ߘߌ߫ .
ߝߐߟߌ߫ ߜߘߍ߫ ߟߎ߫ ߦߴߊ߬ ߦߌ߬ߘߊ߬ ߟߊ߫ ߞߏ߫ ߡߣߋߟߌߞ ߡߏߦߌ߫ ߕߎߡߊ ߟߋ߬ ߟߊ߫߸ ߞߏ߫ ߤߊߌߟߋ ߡߟߋߞߐߕ ߞߊ߬ ߝߘߎ߫ ߞߎߘߎ߲ߣߍ߲ ߘߏ߫ ߛߘߌ߬ ߛߎ߲ߞߎߘߎ߲ ߏ߬ ߝߍ߬ ߞߏ߫ ߛߊ߫ ߘߋ߲ ߘߌ߫ ߛߋ߫ ߞߍ߫ ߟߊ߫ ߖߘߍ߬ߥߟߏ ߘߌ߫ .
ߘߋ߲ ߞߵߊ߬ ߝߊ߬ ߟߊ߫ ߞߊ߬ߙߊ߲ ߢߐ߲߱ ߠߋ߬ ߞߍ߫ ߖߐ߲߫ : ߊ߬ ߞߊߙߊ߲߬ߡߐ߰ ߦߋ߫ ߊߕߏ ߣߊߘߍߥ ߟߋ߬ ߘߌ߫߸ ߏ߬ ߡߍ߲ ߞߵߊ߬ ߟߊ߫ ߢߣߊߡߦߊ ߡߎ߰ߡߍ ߞߍ߫ ߡߣߋߟߌߞ ߘߊߝߍ߬ ߜߐߞߎ߫ .
߁߈߅߅ ߞߏ߲ߓߌߕߌ߮ ߟߊ߫߸ ߞߍ߬ߟߍ ߘߏ߲߬ ߘߊ߫ ߕߋߏߘߙߏ߫ ߂߲ ߣߋߜ߭ߎߛ ߣߋߜ߭ߍߛߕ ߟߊ߫ ߛߏ߬ߙߌ߬ߡߊ߬ߘߋ߲ ߠߎ߬ ߣߌ߫ ߠߎ߬ ߣߌ߫ ߤߊߦߑߟߋ ߡߟߋߞߐߕ ߕߊ ߟߎ߬ ߕߍ߫ : ߞߵߊ߬ ߕߘߍ߬ ߞߐߟߕߊ ߏ߬ ߦߋ߫ ߘߋߓߙߋ ߓߍߙߑߤߊ߲߸ ߊ߬ ߞߵߏ߬ ߟߋ ߟߊߓߐ߫ ߦߋ߲߬ ߞߵߊ߬ ߖߋ߬ߣߌ߲߬ .
ߞߊ߬ ߓߊ߲߫ ߞߵߊ߬ ߘߋ߲ ߠߊߞߊ߲ߘߊ߫߸ ߊ߬ ߞߊ߬ ߛ߭ߌߥߊߣߌ ߞߎ߲߬ߕߌ߰ ߕߋߟߋ߲ߣߍ߲ ߞߙߎ ߘߏ߫ ߟߎ߫ ߛߎߥߊ߲ߘߌ߫߸ ߘߊߙߑߜ߭ߌ߫ ߛߊߤߑߟߋ ߛߋߟߊߛߌ߫ ߕߘߍ߬ ߦߴߏ߬ ߟߎ߬ ߘߐ߫߸ ߞߴߊ߬ߟߎ߬ ߦߴߊ߬ߟߎ߫ ߓߏ߬ߙߌ߬ ߡߣߋߟߌߞ ߘߌ߫ ߞߊ߬ ߥߴߊ߬ ߘߌ߫ ߡߌ߲ߖߊߙ ߝߏ߲ߝߊ߲ ߞߣߐ߫߸ ߦߋ߲߬ ߡߍ߲ ߦߋ߫ ߊߥߊߛ߭ ߣߌ߫ ߞߍߛߍߡ ߓߊ߫ ߝߌ߬ߟߊ ߟߎ߬ ߕߍ߫ .
ߕߋߏߘߙߏ߫ ߟߊ߫ ߞߟߍ߬ߘߋ߲ ߠߎ߬ ߞߊ߬ ߘߐ߬ߜߍ߬ߘߍ߲߬ߠߌ߲ ߛߎ߮ ߓߍ߯ ߘߏ߫ ߟߊ߫ ߛ߭ߌߥߊߣߌ ߟߎ߬ ߘߎ߰ߞߟߏ߫ ߡߙߊ߬ߣߍ߲ ߞߊ߲߬߸ ߤߊ߲߯ ߞߊ߬ ߥߊ߫ ߛߋ߫ ߘߊߙߑߜ߭ߌ߫ ߟߊ߫ ߓߙߐߕߐߟߌ ߟߊ߫ .
߁߈߅߆ ߞߏ߲ߞߏߜߍ ߟߊ߫߸ ߣߋߜ߭ߎߛ ߣߋߜ߭ߍߛߕ ߞߊ߬ ߛ߭ߋߥߊ ߡߌ߬ߣߊ߫ ߞߵߊ߬ ߟߊߘߏ߲߬ ߝߊ߰ߡߊ߬ߟߊ ߘߐ߫ .
ߞߵߊ߬ ߕߘߍ߬ ߡߣߋߟߌߞ ߛߊ߲߬ ߁߂ ߦߋ߫߸ ߣߘߊߥ ߣߌ߫ ߘߊߙߑߜ߭ߌ߫ ߣߌ߫ ߞߎ߲߬ߕߌ߮ ߟߎ߬ ߡߌ߬ߣߊ߬ ߘߊ߫ ߞߊ߬ ߥߴߊ߬ߟߎ߫ ߘߌ߫ ߕߋߏߘߙߏ߫ ߟߊ߫ ߞߎߓߋ ߟߊ߫ ߡߊߜ߭ߑߘߟߊ߫ .

