تزاد في نورمبرݣ، دورر أسس للسمعة والتأثير ديالو عبر أوروبا فالوقت اللي مازالا فالعشرينات من عمرو نتيجة لجودة نقوشاتو الخشبية .
كان فاتصال مع أكبر الفنانين الإيطاليين فالعصر ديالو، بما فيهم رفائيل، جيوڤاني بيليني، وليوناردو دا ڤينتشي، وابتداء من 1512 كان كيّاخد الدعم من عند الإمبراطور ماكسيميليان الأول .
تم تشييع دورر فالكنيستين اللوثرية والأسقفية بجوج .
كتشمل مجموعة أعمال دورر الواسعة : النقوش، أسلوبو المفضل في طبعاتو الأخيرة، الأعمال الفنية فالكنائس ( Altarpieces ) ، پورتريهات، پورتريهات ذاتية، لوحات مائية وكُتُب .
النقوش الخشبية بحال اللي في سلسلة أپوكاليبس ( 1498 ) كتّميز بطابع قوطي أكثر من بقية أعمالو .
من بين أشهر نقوشاتو كنتلاقاو : الفارس، الموت والشيطان ( 1513 ) ، القديس جيروم فالمكتب ديالو ( 1514 ) ، وميلانكوليا ( 1514 ) اللي كانت موضوع كبير للتحليل والتفسير .
ألوانو المائية كتميزو كواحد من أوائل الفنانين الأوروبيين اللي تناولو موضوع التصوير الطبيعي فأعمالهم الفنية، وفي نفس الوقت أعمالو الخشبية الطموحة دارت ثورة في الإمكانات والوزن ديال هاد المجال .
إدخال دورر للعناصر الكلاسيكية في الفن الشمالي؛ من خلال معرفتو بالفنانين الإيطاليين والإنسانيين ( تيار ) الألمان، ضمنات السمعة ديالو كواحد من أهم شخصيات عصر النهضة فشمال أوروبا .
وهادشي تعزز من خلال أطروحاتو النظرية، اللي تناولات مبادئ في الرياضيات، الرسم المنظوري، والنسب المثالية .
يُعزى لآلبرخت دورر اختراع المبدأ الأساسي في اقتفاء الأشعة، وهي تقنية كتّستخدم في رسومات الحاسوب الحديثة .

محمد، سميتو لكاملة هي أبو القاسم محمد بن عبد الله بن عبد المطلب، هو زعيم ديني سياسي وعسكري جا من قبيلة قريش .
وكايعتابروه لمسلمين هو نّبي لخر ولوحيد ديال لإسلام و مجدد لإسلام لأصلي عقيدة التوحيد لي نزلها الله على لأنبياء بحال ادم، إبراهيم، عيسى .
وكيتعتابروه لمسلمين لخر و اعظم لأنبياء على حساب ما جا فتٌّراث لسلامي، محمد تزاد ف مكة مابين 570م و مات ف لمدينة ف632م .
الطابع د النبي محمد اللي كان تيختم بيه لبريًات ديالو اللي تيسيفطهم للملوك .
وقال عليه لكاتب ليهودي مايكل هارت : كان الاب ديالو ميت قبل مايتزاد، وماتت مو وهو صغير بزاف .
ربَاهْ جدو عبد المطلب، و من بعد عمو أبي طالب .
ماعمرو مامشا للمدرسة وماكانش تيعرف يقرا ويكتب .
بدا يخدم صغير بزاف .
فاللول خدم سرًاح ومن بعد داز للبيع و الشرا .
كان معقول فخدمتو، وملًي دار 25 عام تزوج مع واحد السيدة كانت مخدمتها خديجة .
محمد مات فعام 632 وكان فعمرو 61 عام , وخلًا لعرب مجموعين وموحًدين وكمًلو موراه النشر ديال لإسلام اللي وصل تال الأندلس فلغرب والشينوا فالشرق .
قبل ثلاتة ؤخمسين سنة من لهجرة ( لهجرة ديالو من مكة لمدينة ) ، لي كيوافق سنتي 570 ولا 571 حيت تاريخ لولادة ديالو مختالفين فيها لعلماء بالظبط لكن الصح هو سبعينات لقرن ستة ميلادي، تولد يتيم لأب وماتت مو ؤعمرو صغير، لمرحلة لأولى من حياتو تربا على يد جدو عبد المطلب ومن بعد لوفاة ديالو، رباه عمو أبي طالب لي غادي يكبر على يديه، وكان فديك لوقت راعي ؤ خدام مزيان فالتجارة .
تزوج بخديجة بنت خويلد ؤ فعمرو خمسة ؤعشرين عام لي غادي يولد منها كل ولادو من غير إبراهيم بن محمد .
كان قبل الاسلام مكيبغيش يعبد لأصنام ؤ الوثنيات لكانت منتاشرة فمكة فديك لوقت حيت كيشوفوها ماشي منطقية وكتضيع لوقت .
نزل عليه الوحي ؤفعمرو ربعين عام ولي غادي يتكلف بالرسالة وبدا كيدعي لقوم ديالو لعبادة الله ثلاث سنين سرًا، لكن بعد عشر سنين بدا كيدعي الناس لإسلام جهرا فمكة .
وهاجر للمدينة المنورة لكانت سميتها يثرب فديك لوقت عام 622م، وعندو تلاتة وخمسين عام من بعد ما تآمرو عليه شي وحدين من قريش لي مبغاوش دعوتو لكانوا باغيين يقتلوه، ؤ عشر سنين لخرة من حياتو دار ساس لحضارة لإسلامية وبدا كيتوسع لإسلام بشكل كبير بزاف بدا من مكة والمدن المجاورة ولقبائل ليحداه، توحدو لعرب بعد مئات ديال السنين من لعداوة وغادي يحارب لعنصرية وناس ديال القبيلة لمعصبين، حيت اول واحد ادن فالإسلام هو بلال بن رباح لي كان كحل .

مارك لوويل أندرييسن ( مزيود ف 9 يوليوز 1971 ) بيزنيسمان، مستتمير، و أنجينيور د الصوفتوير ميريكاني .
أندرييسن ساهم ف تطوير موزاييك، لي كان أول براوزر د لويب ب أنطيرفاص مرسومة د لخدايمي تخدّم على نطاق واسع، و واحد من لمؤسسين ديال شركة نيتسكييپ لي طوّرات لبراوزر لمعروف نيتسكييپ Netscape .
و أسس شركة ؤپسوير Opsware لي باعها من بعد ل هيوليت پاكارد Hewlett-Packard .
و هوّ مؤسس ديال شركة نينڭ Ning لي كاتوفر پلاطفورم ل السيتات ديال الصوشل ميديا، و عضو ف لمجلس لإداري ديال شركة ميطا ( مولات فيسبوك ) .
ف لمركز لوطني د تطبيقات التحوسيب لقافز National Center for Supercomputing Applications ف جامعة إيلينوي، تّاحت ل أندرييسن لفرصة باش يتعرّف على لخدمة ديال تيم بورنرز لي لي طوّر الصطوندار د لويب .
بعدما شافو لبراوزر ڤيولا WWW، قرّر هوّ و إريك بينا باش يطورو براوزر لي عندو أنطيرفاص د لخدايمي، و خدّام ف عدد كبير د لورديناتورات و السيستيمات بما فيها ويندووز، و النتيجة د لخدمة ديالهوم كانت موزاييك لي صدر ف 1993 .

جواو جيلبيرطو پرادو پيريرا دو وليڤيرا، المعروف ب جواو جيلبيرطو، هو مغني برازيلي تزاد 10 يونيو 1941 ف جوازيرو فولاية باهيا و مات 6 يوليوز 2019 ف ريو دي جانيرو .
ف 1958، غادي يتدار عليه اقبال ف لبرازيل معا اغنية شيݣا دو ساوداد ( Chega de saudade ) ، ولكن حتال 1964 فين غادي يولي مشهور عالميا معا اغنية `` الدرية بنت ايبانيما '' ( A Garota de Ipanema ) فين لعب معاه سطان ݣيتز .
من بعد، هاد الاغنية غناوها بزاف ديال الناس ب لغات خرين ف لعالم، و منهوم مغنيين كبار بحال فرانك سيناطرا، نات كينݣ كول و حتا ايلا فيتزجيرالد .
التربية الموسيقية تدارت غي ملي كان كيسمع الموسيقى من عند واحد الجيران ديالو كيطلق الموسيقى فواحد الباف فالزنقة، و كيطلق موسيقات مختالفين .
ملي كانت عندو 14 عام، جدو عطاه اول ݣيطار ديالو .
ف 18 عام غادي يخرج من الفيلاج لي كان تزاد فيه باش يمشي للمدينة صالفادور دو باهيا .
تعلم الݣيطار راسو و مشا ف 1950 لريو دو جانيرو، و ولا مغني فراديو، و تشهر اول مرا معا واحد الجروب سميتو اوس ݣاروتوس دو روا ( Os Garotos de Lua ) ( ولكن كان كايغني فواحد الستيل مبدل علا تشهر بيه لي هوا البوصا نوڤا لي بداها ف 1958 ) و لكن جراو عليه مورا عام و مورا غير جوج ديال الطراكات .
سجل 3 ديال دياسك ف ڤينيل ف 1958، ملي كان فلابيل سميتو اوديون .
اندري ميداني لي كان مسؤول ديال ماركوتينغ كان كيعطي فابور الڤينيلات ديال جواو لدراري ديال الكوليج، و هادشي لي وصل واحد الديسك ديالو للشهرة، ديسك سميتو شيݣا دو ساوداد ( Chega de saudade ) الكاريير ديالو بدات كاتجهد فلبرازيل بصيفتو ݣيتاريست و مغني و حتا الجونر جديد لي صاوب، البوصا نوڤا تاهوا بدا كيتشهر .
جواو كيديو علا هاد الجونر بانه غير واحد السامبا ساهلا كاتعزفها بنوطة موسيقية وحدة .
اول البوم ديال جواو عرف اقبال كبير بزاف فلبرازيل، و محسوب اول البوم ديال بوصا نوڤا علا حقها و طريقها، و فيه بزاف ديال الدياسك لي ولاو مشهورين بزاف بحال شيݣا دو ساوداد Chega de saudade، ديسافينادو Desafinado، روزا مورينا Rosa morena، بريݣاس نونكا مايس Brigas nunca mais خرج جوج ديال الڤينيلات خرين : او امور و سوريسو ي ا فلور ف 1960 و جواو جيلبيرتو ف 1961 .
كانو فيهوم بزاف ديال دياسك مكومپوزينهوم جوبيم و مورايس ( Corcovado , Insensatez , O amor em paz ) ، اغاني ديال ولدهم الكبير دوريڤال كايمي ( Samba da minha terra , Saudade da Bahia , Rosa Morena ) ، اغاني ديال السامبا ديال 1930 ( A primeira vez ) ، و حتا كومپوزيسيون جداد ديال كارلوس ليرا ( Você e eu , Coisa mais linda ) ، كلهم خدمهم بطريقتو الجديدة .
الستيل ديالو الجديد نقدرو نلخصوه فالسامبا التقليدية مخدومة بالݣيطار .
واحد الالبوم ثاني ديال هاد جوج سميتو جيتز/جيلبرتو نسخة 2 غادي يخرج ف 1966 .
كان عندو واحد اللحن خفيف و هادئ ممكن يكون حتا روحاني شوية .
هاد لالبوم كان مختالف شوية علا داكشي لي كان كيدير جواو قبل .
لالبوم كان عندو اقبال كبير، و فبرازيل كينين بزاف كيجيهم هو احسن واحد خرج جواو .
هاد لالبوم لي دار جديد فيه اغاني تشهرو بحال Retrato em branco e preto et Triste لي جديد فهاد لالبوم و تعاود فيه بزاف هوا ان بزاف ديال الكومپوزيسيون صاوبهم ليه جوبيم، و دكشي لاخر يا شي موسيقا ديال الصامبا قديمة و لا شي اغاني خرين عالميين لي كانو مشهورين ف 1980 خرج واحد لالبوم مع جيلبيرتو جيل، كايطانو ڤيلوصو و ماريا بيتانيا، سميتو برازيل، هاد لي خدمو معاه كيتعتابرو الجيل الجديد ديال الموسيقى البرازيلية ( كيتسمى الحركة طروپيكاليست ) .
خدم حتا دياسك قدام معروفين ديال برازيل بحال Aquarela do Brasil , No tabuleiro da Bahiana et Bahia com H، و هادشي لي خلا لالبوم واحد المرجع ديال الموسيقى البرازيلية و كاتورينا الروح ديال البرازيل ف 1991، لالبوم `` جواو '' كان اول البوم ديالو مافيه حتا ديسك ديال طوم جوبيم، ولكن رجع ف 1999 فواحد الديسك سميتو Voz et Violao لي صاوبو كايطانو ڤيلوصو و هو كيعاود يقاد دياسك قدام ديالو Chega de saudade and Desafinado الشخصية ديال جواو جيلبيرتو كانت فشكل بزاف، كان كيبغي يكون كولشي يكون مقاد بزاف بدون حتا خطأ، و كان معروف عليه انه انعزالي و موسوس باش يكون كلشي علا حقو و طريقو .
كان سكن ف واحد لوطيل واعر ف ريو دا جانيرو لسنوات و ماكيبغي يدير حتا انتيرڤيو معا حتا واحد، و قليل فين كان كيخرج للزنقة من داك لوطيل ݣاع .
و كان حتا فلي كونصير ديالو ايلا كان الصداع بزاف ولا كان داكشي ديال الصوت ممقادش بزاف كيحبس و كيمشي بحالو بلاما يكمل .
و لكن واخا هكاك بقا كيدير بزاف ديال لي كونصير فلبرازيل و حتا ف دول خرين فالمدون الكبار ديالهم .
الكونصيرات ديالو كيكون غالبا فيهم ساعتاين، و بزاف من هاد لي كونصير مازال مسجلين دابا بحال : Prado Pereira de Oliveira ( 1980 ) , Live in Montreux ( 1986 ) , Eu Sei Que Vou Te Amar ( 1994 ) , Live at Umbria Jazz ( 2002 ) and In Tokyo ( 2004 ) ف 2009، واحد المقطع ديالو لي مشهور بزاف تلاح فواحد السيت برازيلي فابور، و عجب الناس بزاف و بلخصوص هادوك لي كايبغيو يديرو كوليكسون ديال الدياسك .
هاد المقطع تصاوب عند واحد الفوطوغراف سميتو شيكو پيريرا ف1958، و تصاوب غي اسابيع قليلة قبل مايلوح هاداك الديسك ديالو التاريخي و لي مشهور بزاف Chega de Saudade , ابتداء من بداية 2010، بزاف ديال كومپيلاسيون ( التجميع ) ديال الدياسك ديالو و لالبومات بداو كيخرجو ف سيديات و الڤينيل حيت مابقاتش عليهم حقوق النشر حيت قدامو .
و هاد لي خرجو كانو فيهم حتا فيرسيونات قلال فين تلاحو فشي بلاسا، و لي كانو غناوهم مغنيين برازيليين معروفين بحال Elizeth Cardoso , Joao Donato , Sergio Mendes , Sylvia Telles o Carlos Lyra ف 2015، جوج ديال لي كونصير ديال جواو تسجلو ف 1962 و 1976 تصاوبو فڤينيل، و خرجو ف فبراير، كان الهفد ديالهم هوا يلوحو اول تسجيل ديال الاغنية ديالو الاسطوريةA Garota de Ipanema و لي غناوها Antonio Carlos Jobim e Vinicius de Moraes و الثاني خرج ف ابريل بمناسبة عيد الوطني لمحلات ديال السيديات و الموسيقى فميريكان، كان فيه 4 ديال دياسك موخودين من واحد الكونصير كان معا صتان جيتز ف سان فرانسيسكو ف 1976، لي رجع الناس لداك الوقت ديال جيتز/جيلبيرتو .
الشخصية ديالو لي فشكل و كيفاش ساد علا راسو تاهيا عاوناتو باش ولا مشهور، بزاف ديال المرات كان تافق باش يدير شي كونصير فلخر مامشاش ليهم و هادشي خلاه تكون ضضو بزاف ديال الدعاوي القضائية، و خلاتو يبقا بلا ريال بلا جوج .

محمد الخامس بن يوسف هو سلطان المغرب من 1927 لنفي ديالو فعام 1953 .
و من بعد ما رجع من المنفى من 1955 حتي الوفاة ديالو 1961 .
ورت العرش ديال باه سنة 1927 و كان عمرو غير 17 سنة .
الفرنسيس حطوه فالعرش حيت اعتابرو انه غادي يكون ساهل التحكم فيه .
و لكن من بعد محمد الخامس غادي يولي عندو موقف داعم للحركة الوطنية .
هادشي خلاه محبوب عندهوم و من اسباب تسمك ليهود من اصول مغربية ف إسرائيل بتمغرابيت .
فعام 1947 غادي يلقي خطاب فطنجة غادي يطالب فيه باستقلال المغرب .
و سنة 1953 غادي يتنفى ل ماداݣاسكار .
من بعد و بضغط من المقاومة الفرنسيس غادي يرجعوه ف1955 .
و المغرب غادي ياخد الاستقلال ف1956 .
محمد الخامس غادي يرجع اللقب الرسمي ديالو من سلطان لملك ف1957 .
و غادي يبقى يحكم حتى ل1961 من بعد غادي يورت ولدو لحسن التاني العرش من بعدو .

مشا ل كندا باش يقرا وفعمرو فديك لوقيتة 17 عام .
بعد هاد لعرض كان الموعد مع عرض أخور اللي هو L'autre c'est moi ( لاخور هو أنا ) واللي نجح لو بزاف ف فرنسا وكندا والولايات المتحدة الأمريكية، نجاح خلاه ف قمة عرش لفوكاهة لفرنساوية، حيت تختار ف يناير 2007 كأكتر شخصيات لفرنساوية النشوطية .
جاد المالح دار دورة فنية ف أوروبا وأمريكا شمالية واللي قدم فيها آخر عرض ليه كوميدي ليه بعنوان `` با فوق لخشبة '' .
زيادة على لعروض لمسرحية نشط جاد لمالح فبزاف ديال لافلام اللي لعبهوم مع فنانين فرنسيين كبار، كيما قام بتضامون مع بلادو لمغريب، حيت دار فعام 2004 خدايم ديال المعاونة عاون بها ضحايا زلزال الحسيمة ف لمغريب اللي وقع ف 24 فبراير من العام نفسو .
عام 2006 ختاروه لفرنساويين باش يكون لفنان لكوميدي لفرنساوي لول لداك لعام ف عام 2021 دخل للمسيحية على لمدهب ديال لكنيسة رومانية لكاتوليكية .

محمد زيان، تولد فـ14 فبراير 1943 ف مالاݣا، هو محامي ؤ سياسي مغريبي .

عبد الجليل هدّا، وكان معروف ب سمية `` كاماتشو '' ( خلاق ف مكناس ف 23 مارس 1972 ) ، كوايري مغريبي و لعايبي دولي د لمونتاخاب كان كايلعب ف لپوسط د قلب هجوم .
كاماتشو كان من أحسن لمهاجمين لمغاربة ف تّسعينات و ماركا جوج بيوتا ف كاس لعالم 98 ضد نّرويج و سكوتلاندا .
دخل للكوديم ف لفريق د شّبان و من بعد سلفوه عام ل إسمنت مكناس .
من بعد ما رجع للكوديم داز نيشان ل سّينيور و تألق ف لقسم تاني ف لعام لّي رجعات فيه لكوديم ل لقسم لوطني لّول ( 1992-1993 ) و ف لعام لّي من بعد دّا لبوطولة د لمغريب مع لكوديم لّي كانت عندها فرقة كبيرة ب لعايبية كبار بحال : بيدان، بودومة، لمنطيح، ليوسفي و بلعمري و لخوت الغالي و جمال الدريدب .
ف لعام لّي من بعد لعبو تشامپيونز ليݣ د إفريقيا كبيرة و تقصاو ب صعوبة ف ربع نّهاية ضد الزمالك المصري .
من بعد حتارف ف سپانيا ف سپورتينغ خيخون، لّي لعب معاهوم جوج مواسم و بان ب مستوى كبير .
مع لمونتاخاب، لعب كاماتشو 48 ماتش ماركا فيهوم 19 لبيت .
أول بيت ديالو كان كونطر تونس ف 1996 و كايبقاو 2 بيوتا ديالو ف كاس لعالم 1998 من أهم لبيوتا ف لكاريير ديالو .

محمد بن عرفة ( خلاق ف 1886 ف فاس - توفا ف 17 يوليوز 1976 ف نيس، فرانسا ) كان سلطان علوي د المغريب نصّباتو السلطات د لحيماية لفرانساوية ف 1953، من بعد ما كانت نفات محمد لخاميس برّا لمغريب ( ل مداݣاسكار ) .
كان بقا ف لحكم غير عاماين، تال 1955فاش رجع محمد الخاميس ل لعرش ديالو .
محمد بن عرفة كان عمّ السلاطن لخّوت عبد العزيز و عبد الحفيظ ويوسف .
كان مرفوض من عند لحركة لوطنية و كانو لمغاربة كايكنّيو عليه `` سلطان لفرانسيس '' .
كانو من بعد محاولات خرين باش يقتلوه لمقاومين و لكن بن عرفة فلت منّهوم كاملين .
هاد لمقاومة دفعات باش تبدا مفاوضات بين فرانسا و الحركة الوطنية لّي كان أول قرار فيها كان باش محمد لخاميس يرجع ل لعرش ديالو .
كان بقا مدفون ف نيس تال وسط تّمانينات قبل ما يقبل لحسن التّاني باش التّراب ديالو يتحول ل لمغريب و يعاود يتّدفن ف فاس .

طوماس پيلو ( بنݣليزية : Thomas Pellow ) ، تولد فـ1704 و مات فـ1745 .
و فاش كان فعمره حضاشر عام، خرج مع عمو للبحر يتاجرو، و هما فطريقهم لمدينة جنوة فالطاليان، شدوهم القراصنة السلاويين، و داوهم للدولة العلوية فين عطاوهم عبيد للسلطان مولاي اسماعين، فاش السلطان تعطاه توماس، عينه مع بعض دراري اخرين فتنقية السلاح ديال القشلة، و عين عم توماس فالبني ديال سوار مكناس، ولكن ماطولش فهاد الخدمة علاحقاش عطاه السلطان لولده، مولاي الصفا،لي كان سلݣوط و قاسي مع توماس، و فاش مابغاش يسلم ( توماس ) بدا المير كايسوط فيه ويعطيه الفلقة لبعض سيمانات حتى شهد ( سلم بطريقة صورية حيت بقا نصراني فنفسه ) .
مورا ما دوز شي وقت مع مولاي صفا، السلطان آمر ولده يرد ليه توماس، ولكن المير رفض، وهادشي خلّا مولاي اسماعين يقتله قدّام توماس، معا لوقت، توماس تعين فݣيش عبيد البخاري، و شوية بشوية بدا كايطلع فالݣراد، و تعطاته فرقة دياله يدربها فاش كان عنده 14 عام، ودوز حتى شي وقت و هو حارس دار لالّة حليمة `` العزيزة '' ، وحدة من عيالات السلطان .
و فهاد الوقت فين عز على السلطان بخدمته المتقونة فالعسكر .
توماس فهاد الفقرة من كتابه، عاود بزاف على حياته و هو قايد، كيفاش كان كايخرج يصيد الوحش ( الحلّوف، النمر، السبع، الغزال ) ، اللي كان موجود، و كيفاش شارك فجوج مدابزات مع بعض القبايل دياول الجبال، و مشا فقافلة لبلاد شنقيط ( دابا كاينة فالصحرا ديال موريتانيا ) باش يجيبو الضرايب ديال صحراوة .

أحمد الهيبة بن الشيخ ماء العينين ( تولد فالساقية لحمرا ف 1877 - مات ف 1919 فتيزنيت ) كان فقيه وشاعر ومتصوف ومقاوم مغريبي ضد ليستيعمار لفرانساوي والصبلويني فلجنوب د لمغريب وموريطانيا .
أحمد كان هو لحادش فخوتو وتعلًم بحالهم، دخل للمسيد وقرا لقواعد د لعربية والشريعة والصوفية .
كان تيسافر بزاف مع باه، وكان تيعاونو فالزيارات اللي كان تيدير للملوك لعلويين .
ف 25 أكتوبر 1910، غادي يموت الشيخ ماء لعينين، وغادي يتافقو لعائلة باش يديرو أحمد الهيبة هو لخليفة ديالو وغادي يولي هو اللي تيقود لجهاد ضد ليستيعمار .
ف 1912، ملًي غادي يسيني السلطان عبد الحفيظ معاهدة الاستعمار غادي يثورو عليه لمغاربة .
لقبايل ديال سوس و الصحرا غادي يبايعو أحمد لهيبة باش يكون سلطان ديالهم , و غادي يتسمًا السلطان لزرق , حيث كان تيلبس دراعية زرقا .
غادي يبقا لهيبة مكمل فلجهاد ديالو حتا غادي يمرض ويموت ف 1919 .

وليد الرڭراڭي، تولد ف 23 شتنبر 1975 ف نّواحي د باريز، ف فرانسا، كان كوايري مغريبي محتارف تيلعب ف الدفاع .
هو لمدريب د لمنتخب د لمغريب د لكورة من نهار 31 غشت 2022 .
رڭراڭي لعب مع لمنتخب د لمغريب من 2001 ل 2009 .
ربح جائزة ديال ثالث افضل مدرب ف العالم حسب الهيئة العالمية الكروية للأرقام و التاريخ IFFHS .
وليد عندو جوج جنسيات المغربية و الفرانساوية، و لكن اختار يمثل منتخب بلادو المغرب بزربة، مع المونتخاب وليد وصل لفينال كأس إفريقيا ف عام 2004، و لعب ف كأس افريقيا ديال 2006 و تصفيات كأس العالم، ف المجموع لعب 45 ماتش مع المونتخاب و اعتزل دوليا ف عام 2009 و سجل هدف واحد .
بعدما اعتزل ككوايري ف سن ال36 و عام 2011، وليد قلبها تدريب و بدا ف اللول مع الفئات السنية و لكن دخل بزربة للإدارة التقنية ف الجامعة الملكية لكرة القدم، كمساعد مدريب لرشيد الطاوسي ف 2012 و 2013، اللي كان فديك الوقت مدرب للمنتخب، تجربة دامت عامين قبل ما يبدل وليد البلاصة للفتح الرباطي المغربي كمدرب رئيسي، ف أول تجربة ليه، تجربة بقا فيها وليد ستة سنين و قدر يربح بطولة د المغرب، كأس العرش، جوج مرات نصف نهائي كأس الكاف، درب الفتح ف 168 ماتش، ربح 68، تعادل 55 و خسر 44، من بعد الفتح وليد مشا ف أول تجربة ليه برا المغرب ، و درب الدحيل القطري اللي ف 18 ماتش و ربح بطولة قطر قبل ما تتم اقالته، من بعد تجربة قطر، وليد قرر ياخوذ عام راحة، باش يرجع ف التدريب عام 2021 مع الوداد الرياضي البيضاوي المغربي، ف تجربة كانت ناجحة بكل المقاييس، حقق فيها وليد دوبلي البطولة ديال المغرب و دوري أبطال إفريقيا و فينال كأس العرش، تجربة الوداد سالات ف صيف 2022، بعد نهاية عقد وليد مع الوداد، قرر يرحل و يوقع عقد مع الجامعة الملكية لكرة القدم و يصبح مدرب للمنتخب المغربي قبل أشهر قليلة من بداية كأس العالم قطر 2022، مع المونتخاب و وخا انه شد المغرب قبل أربعة شهور فقط، قدر يدير واحدة من أكبر انجازات الكرة العالمية بالوصول لنصف نهاية كأس العالم ، و رباحات ضد اسبانيا، البرتغال، بلجيكا، كندا، و بعد كأس العالم المغرب مع وليد قدر يربحوا حتى المنتخب البرازيلي ف ماتش ودي بطنجة .
وليد قدر يجمع بين اللعب ف الدرب و القراية، و نجح ياخوذ باك علمي و ديبلوم جامعي عام ف التخصص ديال الاقتصاد و الاجتماع .
ف الدرب ديالهم و بالضبط ف مون كونسيي، وليد كان كيقصر كورة مع عشرانو و كيلعب تورنوات ف الويكاند ضد دروبة اخرين، و هادشي خلى يكون عندو حس ديال التنافس كبير، و الجائزة اللي كانوا كياخذو هي بيتزا إلى ربحوا، وليد ف صغرو كانت عزيزة عليه الميلان، بملاعبية ديالها الهولنديين فحال غوليت، فان باستن، ريكارد، و هادشي علاش ديما كان كيلعب بتوني الميلان ف الدرب، اذا بغينا رجعوا للبدايات ديالو .
اللولة كاع، وليد بدا صغير ف فرقة كوربي ايسون، و دغيا عجب المدرب المشهور رودي غارسيا، اللي كان فديك الوقت شاد الفريق اللول، كيقول واحد مصاحبي قديم ديال الركراكي : « كنا كندوزوا السبت نلعبوا ماتشات ديال التورنوات، و الاحد مع فرقة كوربيل، كنا كنلعبوا لثلاثة ولا أربعة سوايع، كنا كنتعلموا الكرة أو و زيد على هادشي القيم .
وليد كان ديما كيقدر يخلق واحد المجموعة و الجو ضد الحي العدو ديالنا » .
ف 2001 نوڤمبر، سينا ليبر مع أجاكسيو، فرقا كانت فديك الوقت ف دوزيام سيري، ف ثمنية و عشرين نونبر 2001، لعب اول ماتش ليه اساسي معاهم ضد نيم الاولمبيك و ربحو بثلاثة واحد، سالا العام معاهم و هو لاعب ب16 ماتش، و بلا ما يماركي اي بيت، و لكن قدر يحقق معاهم نجاح تاريخي بالصعود للدرجة لولة، ف سبعة نونبر 2002، ماركا اول بيت ليه معاهم و لكن هو بيت رباح، بعدما ولا عنصر مهم بزاف ف فرقة اجاكسيو ، قدر يلعب اثنين و ثلاثة وعشرين ماتش العام اللي من بعد ف بروميار سيري ديال فرانسا، ف 11 يناير من 2003، خذا اول حمرا ليه ف الكاريير ديالو ضد باريس سان جيرمان .
ف 22 يناير 2005، وليد أيرجع لتيران بعد الإصابة، و يلعب أول ماتش ليه كتيتيلير ضد البارسا ديال رونالدينهو، و خسرات فرقتو بثلاثة لزيرو، ف 6 من شهر جوج، أياخوذ حمرا ضد فياريال، و ف عشرين من شهر جوج أيربح أول ماتش ليه ف ليجا ضد فالنسيا بواحد لزيرو، ف المجموع أيلعب 17 ماتش داك العام و فرقتو أتفك من الهبوط ف أخر الدورات بزز .
ف العام اللي موراه، نفس السيناريو ديال العام الليفات أيتعاود، بضربات و إصابات كتعاود خلاتو ميلعبش بزاف، و أصبح رومبلاسون .
في طناش من 2022، وليد أيعلن على أول ليسطا ليه للمنتخب و بدون ما يدير تغييرات كبيرة، لاعبين جداد أيبانو مثل حمزة الموساوي و عبد الحميد صابيري، و وليد الشديرة من طاليان، و عبد الصمد الزلزولي، و هاد الثلاثة لآخرين كاملين ايلعبوا اول ماتش ليهم مع الموونتخاب ضد الشيلي في 23 شتنبر من 2022، وليد كذلك ايدافع على النصيري مهاجم الموونتخاب اللي كان كيتعرض لانتقادات كبيرة و ايصرح انه ايكون اول لعاب في ليسطا ديالو للمونديال حيث ثايق فيه، أول ماتش ليه ودي سالا برباح جوج لزيرو ضد الشيلي .
و لماتش كان سالا بهبوط الجمهور لتيران .

هو تامن رائيس د لجمهورية لفرانسوية لخامسة .
خدا لمنصب ديالو نهار 7 ماي 2017 .
تيتعتابر أصغر رئيس داز على التاريخ د فرانسا .
بدا ماكخون لمسيرة السياسية ديالو ف 2006 ملي دخل ل لحيزب ليشتيراكي لفرانساوي، و ف 2012 تعيًن نائب د لأمين لعام د الرئاسة د لجمهورية لفرانساوية عند فرونسوا هولاند، و من موراها وزير د ليقتيصاد والصناعة وليقتيصاد الرقمي، وبقا ف ديك لمنصب تال 2016 .
فديك لعام النًيت غادي يأسس لحزب ديالو `` إلى لأمام '' ويترشح معاه ل نتيخابات د 2017 اللي غادي يكون فيها ضد مارين لوپين وغايربحها مورا ماجاب 66 % د لأصوات ويولًي الرئيس د فرانسا ف 14 ماي 2017 .
ف 24 أبريل 2022، عاود تّنتاخب ماكرون رئيس د فرانسا ل مدة 5 سنين، ب نسبة ديال 58,6 % موقابيل 41,4 % ل مارين لوپين رّئيسة ديال حيزب تّجمع لوطني لفرانساوي .
لواليدين ديالو ف لول حاولو يبعدوهوم على بعضياتهم وصيفطوه لباريز باش يكمل لعام لخر ديالو ف لقراية حيت شافو هاد لعلاقة ماشي تا لتما، ولكن ماكخون و بريجيت بقاو على علاقة حتى تخرج، وتزوجو ف 2007 .
ودابا كيعيشو بجوج بيهم مع ولاد من راجلها لي قبل .

لطيفة رأفت ( خلاقت ف 25 نونبر 1965 ف قنيطرة ) مغنية مغريبية د لموسيقا لمغريبية لعصرية .
بدات لكاريير ديالها ف 1982 و عندها شعبية كبيرة ف لمغريب و دزاير و تونس .
بانت فاش كانت صغيرة و دازت ف برامج د لمواهب ف تّلفزة لمغريبية غنات فيهوم غنيات مشرقية و ب دّات د أم كلثوم .
و غنية سجلاتها كانت ف 1982 و سميتها `` موال الحب '' .
ف 1984 تجوجات ب لملحن لمغريبي لكبير حميد العلوي و هو لّي لحن ليها غنية `` خويي '' لّي كانت تختارت أحسن غنية مغريبية ف 1985 .
ف تّمانينات و تّسعينات د لقرن لعشرين كانت من أكبر لمغنيات لمغريبيات و وحدة من لمغنيات لّي رفضو يهاجرو ل لمشريق و بقاو شادين ف لغنا ب دّاريجا و ف لمغريب بحال نعيمة سميح .
ديك لفترة عرفات أهم لأغاني لخالدة ديال لطيفة بحال `` مغيارة '' ، `` أنا فعارك يا يما '' ، `` يا هلي يا عشراني '' و `` الحمد لله .
ف 1993 تفارقات هي و حميد العلوي و كانت فترة صعيبة عليها ب حيت مرضات نفسيا، ب سباب أن حميد مابغاش يطلق لكونطرا لّي كان كاخليه يحتاكر لأعمال ديالها، و وقفات لكاريير لموسيقية ديالها 3 سنين .

يحيى شفشاوني، تولد ف 1937 ف وجدة، كان موهنديس ؤ سياسي مغريبي .

عزيزة جلال ( 15 دجنبر 1958، مكناس - ) هي مغنية مغريبية كاتغني بلعربية لفوصحة ولمصرية .
شاركات فواحد لبرنامج ديال لغنا سميتو `` مواهيب '' ودارو لفنان عبد النبي الجيراري ف1975 .
غنّات عزيزة جلال فهاد لمنافسة أغاني ديال الطرب لعربي بحال دياول شادية وأسمهان .
كان معروف عليها باللي هي لمغنية اللي كانت ݣاع كاتعجب لماليك لحسن التاني، وكانت ديما كاتبان فالتلفازة لمغريبية ولمناسبات اللي كانت كاتنضمها الدولة وكانت كاتغنّي بزّاف لأغاني لوطنية، ولأغاني دلقومية لعربية ولإسلامية .
تزوجات هاد السيدة واحد رجل دلأعمال سعودي اللي عطاها الحق باش تقرر واش تبقى ولّا تمشي من الساحة لفنية .
قالت باللي مافكراتش فيها بزّاف وقررات ما تبقاش تغنّي .
قالت باللي ماكانتش ندمانة على لقرار اللي خدات .
لمغنية دارت أول ضهور ليها من 1985 فواحد لبرنامج ديال إم بي سي سميتو `` لقاء من الصفر '' .
رجعات عزيزة جلال للمنصات ف26 دجنبر 2019 فشتاء طنطورة، وهو مهرجان فالسعودية .
ماعمّركوم كنت بعيدة عليكوم، كنتو ديما فقلبي .
أنا رجعت ليكوم حيتاش نتوما اللي بغيتوني .
قررت نرجع باش نشارك فلحفلات اللي غادي تدار فبلادنا .

شيرين أبو عاقلة، تولدات ف 3 أبريل 1971 ف لقدس ؤ توفات ف 11 ماي 2022 ف جينين، كانت صحافية فيليسطينية .
خدمات مراسلة ف لقناة د لجزيرة ل 25 عام قبل مايقتلها لجيش لإسرائيلي ف لوقت لي كانت كاتدير تغطية د لهجوم ف ف لمدينة د جينين .
مورما تخرجات، رجعات أبو عاقلة ل فيليسطين .

لارتيست سمية حقيقية يوسف أقديم ( من مواليد 4 يوليو 1985 ) في إمنتانوت غرب مدينة مراكش هو مغني راب وكاتب أغاني وملحن ومنتج موسيقي مغربيفرنسي، ينشط في فرنسا .
Awa Imani ) ( Ultratip ) ( feat .
Caroliina ) ( feat .
Karol G ) أغاني مخططة خرى ( feat .
Clayton Hamilton ) ( feat .
Lefa ) ( feat .
Kaaris x DJ Mc Fly ) ( feat .
Gradur ) ( feat .
Kayna Samet , Rim ' K & Lartiste ) ( Ultratip ) ( DJ Hamida feat .
Lartiste & Kader Japonais ) ( DJ Hamida feat .
Lartiste , Leck & Big Ali ) ( La Fouine feat .
Lartiste ) ( Ultratip ) ( Rim ' K feat .
Lartiste ) ( DJ Babs feat .
Lartiste ) ( Médine feat .
Lartiste , Lino , Sofiane , Alivor , Seth Gueko , Ninho & Youssoupha ) ( Rim ' k feat .
Lartiste ) ( DJ Hamida feat .
Lartiste ) ( Ultratip ) ( Alonzo feat .
Lartiste ) ( DJ Hamida feat .
Lartiste ) ( Eva feat .

إلياس إميليان شاعر، تولد ف 30 أكتوبر 1997 ف أنتويرپ، هو كوايري مغريبي كيلعب ف لهجوم معا لفرقة د كوينز پارك راينجرز ف نݣليز .
ف 29 يناير 2021، سنا كونطرة جديدة د ربع سنين ؤ نص لي غادي تخليه يبقا ف لفرقة حتال 2025، معا لإمكانية باش يزيد عام أخور ف لكونطرة .

محمد جبرون، خلاق ف 3 غشت 1971 ف تاونات، لمغريب .
هو من لمؤسسين ديال حيزب لعدالة و تّنمية ف 1996 و كان من لمنظّرين لكبار ديالو، قبل ما يستاقل منّو ف 2017 .
حاليا خدّام أوستاد جاميعي ف لمركز لجهوي لمهن التربية و التكوين د طنجة .
كان لمؤسسين د حيزب لعدالة و تّنمية ف 1996 و كان من أهمّ لأعضاء لأكاديميين د لحيزب .
ف 2017 ديميسيونا من لعدالة و تّنمية و كانت رسالة لستيقالة ديالو لقات صدى كبير ف صّحافة لمغريبية ف وقتها .
ف نفس لعام خرّج كتابو `` تاريخ المغرب الأقصى : من الفتح الإسلامي إلى الاحتلال '' و لّي كايقدّم فيه لعوامل لقتيصادية و تّقافية لّي ساهمات ف تشكيل لكيان سّياسي د لمغريب و دّور لكبير و لحاسم ديال لإسلام ف تّشكيل ديال لمغريب لأقصى سياسيا و حضاريا .

نصير ياسين صانع محتوى و مدون ڤيديو كيقدم ڤيديوات قصيرة ( مكونة عادةً من دقيقة وحدة ) ف مجالات مختالفين و تلقّى رواج عالمي .
كيقدم المحتوى بشكل أساسي من صفحتو على موقع فيسبوك '' ناس دييلي '' و لي بداها عام 2016 .
من نهار 1 فبراير 2019، بد كينتج مقطع ڤيديو واحد كل سيمانة .
كيسكن ياسين دابا ف سنغافورة و عندو شركة ل صناعة الڤيديو .
ف 5 نونبر 2019 صدر ياسين كتاب يجمع مذكرات رحلاتو اليومية، سماه `` حول العالم ف 60 تانية '' .

حاييم نحماني، تولد ف فبراير 1902 ف سّطات ؤ مات ف 1984 ف كفار سابا، كان تاجر د جّملة ف دارلبيضا .
ف لّول د تلاتينات، خدم وكيل تقافي باش يروج ل لقراية د لوغة لعبرية، ؤ كان كيمتل لحراكة لمزراحية ف لمغريب .
كان كينشر جورنال خبارات على خوانينا ف إسرائيل و ف دياسپورا لي كان كيتفرق ف سيناݣوݣات ف لويكاند، ؤ طرجم كتاب `` تاريخ يهود د لمغريب '' ب دّاريجة ليهودية .
ملي كان صغير، كان كيقرا ف بلايص د تعليم تّقليدية، ؤ ف ليل كان كيقرا لفرانساوية ؤ لمواد لعامة .
هاجر ف شبابو ل دارلبيضا فين خدم تاجر د لݣرو د سلاعي د ديور جايبينها من فرانصا ؤ روسيا .
ف لول، شارك ف لجنة تنضمية د لجمعية لمركزية د تفراق لوغة لعيبرية ف دارلبيضا - `` نجمة داود '' .
زيادة علا هاد لجمعية، دار مؤسسة ماشي رسمية د دراسات لعيبرية ف دارو .
ف هاد لمؤسسة، بانت شخصية د بنت نحماني، دينا، لي خدمات سكرتيرة د بّاها، ؤ لعبات دور نشيط ف لقراية د لأخبار ؤ لخطبات ل لجمهور .
ف 1954، هاجر نحماني معا فاميلتو ؤ عاش ف كفار سابا .
خدم ف إسرائيل كا عضو ف حراكة هاپويل هامزراحي، ؤ عاون ف لحريݣ ؤ لمجيب د ليهود لمغاربة، ؤ كبّر نشاط ديالو بين ليهود لمغاربا ف إسرائيل .
توفا حاييم نشماني ف 1984 .

ربيع لأبلق ( بالريفية : ⵔⴰⴱⵉⵄ ⴰⴱⵍⴰⵇ ) ، تولد ف 1987 ف لحسيمة، هو صحافي ناشط سياسي مغريبي، و واحد من ناس د لحراك د ريف، لي هو حراك كانت فيه حتيجاجات سلمية وتاطًالب بواحد لعدد د لمطالب قتيصادية وجتيماعية لمنطقة د لحسيمة .
نهار 28 ماي 2017، تعتقال ربيع وتحكم عليه ب 5 سنين د لحبس .
تعرف ربيع لأبلق بلإضرابات ديالو على لماكلة، لي كانت أطول إضرابات على لماكلة ف تاريخ د لمغريب ( فاتت ف لمجموع 284 يوم ) .
خدم مراسل صحافي ف لجريدة لإلكترونية د بديل ( لي أسسها الصحافي لمهداوي ) ، وشارك ف لحراك د ريف ملًي بدا .
تعتاقل ربيع نهار 28 ماي 2017 ف مدينتو، وعلى حساب لمنضمة د لعفو دولية، كاين اشتباه بلي يكون تعذًب هو و65 معتاقل أخور د لحراك د ريف .
تحكم على ربيع ب 5 سنين د لحبس باش يدوًزها ف لحبس د `` طنجة 2 '' .
من نهار تعتاقل ربيع وهو تيدير لإضرابات على لماكلة، على بزاف د لمطالب منها يتحسًن لوضع ديالهم ف لحبس، وتكون عدالة كتر ف تعامل معاهم .

فيليكس مورا هو واحد لوفيسير فرانساوي لي خدم ف بزاف ديال لمناطق ف لأطلس لكبير ؤ سوس ؤ حتا لأطلس صّغير ف لمغريب ف لوقيتة لي كان فيها لمغريب مستعمر .
من بعد ما تقاعد ؤ خدا لمغريب ليستيقلال ديالو، تّختار مورا باش يتوسط ل لوزينات ؤ لمناجم ديال فرانسا ؤ يجيب ليهم لي بغا يخدم من الناس ديال هاد لبلايص حيت كانت عندو تجرية كبيرة فيها .
من بعد لتاحق ب لجيش لفرانساوي و بقا تيترقا حتى ولا ؤفيسير على بزاف ديال مناطق لمغريب ( لأطلس لكبير ؤ سوس و لأطلس صّغير ؤ حتا واد نون ) .
مورا مشهور بزاف عند لمغاربا خصوصا لأمازيغ حيت هو اللي كان كيدي ناس للخاريج باش يخدمو .
الطريقة لي تيدير هي بلي كيمشي معا مراتو ؤ الناس لي كيعاونوه ؤ كيقصدو شي قرية من القرى ديال لمغريب من بعد ما كيعلم الشيخ ديال لقبيلة ؤ السلطة .
الشيخ كيعلم ناس لقبيلة ؤ كيتافقو على شي نهار .
ملي كيجي مورا كيلقى الناس شادين الصف ؤ معريين على الصدر ديالهم .
كيبدا مورا يقلبهم واحد واحد .
لي طبع ليه على صدرو ب لخضر راه كيدوز للمرحلة لي من بعدها , ؤ لي طبع ليه ب لحمر كيرجع ل دارو .
الناس لي عندهوم لكاشي لخضر كيمشيو عند الطبيب باش يدوز ليهم ؤ يشوف واش نيت يقدرو يخدمو أولا لا .
اللي نجح فيهم كياخذ لپاسپور ديالو ؤ كيمشي يخدم، يا إما ف لمناجم أولا لوزينات ديال فرانسا على حساب فين كاين النقص .
توفا فيليكس مورا ف عام 1995 ف بلادو فرانسا .

سهام بوخامي، مزيودة ف 1 فبراير 1992، هي لعابة دولية د الكورة ؤ اللي كاتعلب كا مدافعة ف الكلوب د الجيش الملكي ل النسا .
بتداءا من 2018، تحولات ل الكلوب د الجيش الملكي ل النسا ؤ اللي ربحات معاه ربعة الشوپيونات مغربية ؤ جوج كيسان د العرش .
ف نونبر 2021، الكلوب د الجيش الملكي ل النسا نافس ف أول نسخة د عصبة لأبطال النسوية ف مصر .
الكلوب المغربي سالا المرتبة التالتة .
سهام بوخامي شاركات أساسية ف ڭاع المقابلات د هاد النسخة اللي ربحاتها ماميلودي سانداون .
سيهام بوخامي شاركات ف المنافسة .
واخا كانت فالسيليكسيون، بقات غير ف الحتياط ؤ ما لعباتش ف التشكيلة الرئيسية .
العزلة ديالها سالات ف الرتبة التانية د البطولة د إفريقيا من مور ما خسرات الفينال ب ( 1-2 ) ضد جنوب إفريقيا ف المركب الرياضي د مولاي عبدالله .
ساركات ف الماتشات بجوج اللي سالاو بالخصارة د المغريب ( 4-0 ) .

يشيل بوسكيلة ( مزيود ف 1921 ف قرية حدا مراكش، مات ف 1990 ف بير سبع ف إسرائيل ) كاتب ؤ ؤستاد يهودي مغريبي .
فاش كان صغير نتاقل معا واليديه ل كازا، ؤ قرا تماك ف مدراسة ميݣان داڤيد ؤ مدراسة كيتير تورا .
ف 1938 ولّا ؤستاد د لعبرية ؤ تّاريخ ف مدراسة ميݣان داڤيد ؤ مدراسة إم هابانيم .
ف 1946 بدا كيقري ف مدراسة تابعة ل لحتيلاف ليهودي لكوني ف كازا .
ؤ كان إيديتور ديال جّورنال خبارات على خوانينا، ف سّنوات لّخرة ديالو، ؤ لي كان كيصدر ب دّاريجة ليهودية، ؤ عندو توجه صهيوني .
ملي ناضت لحرب د إسرائيل ف 1948، حبسو لأنشطة د لجمعية، ؤ ماعاودات تحلات تال 1952 .
لجمعية د لعبرية كانت كانضّم موسابقات ف لأداب لعبري كلا عام، لي كانو فيها موشاركين من لمغريب كامل .
ب حوكم دّور ديالو ف لجمعية، بوسكيلة كانت عندو معرفة ب حاييم نحماني، لي هوّا لمؤسس ديال جّورنال خبارات على خوانينا .
ف تّقديم ديال لكتاب، عطا نصائح ل لأساتدة د لعبرية ف ما كيتعلق ب لميطودولوجيا ؤ لأراء ديالو على تدريس لعبرية لحاديتة .
لكتاب تّطبع ف لمطباعة د موشي عمار ف كازا .
دار عاداد د لأبحات لي نشرهوم ف جورنالات عيلمية ديال لعبرية .
ف 1956، هاجر ل إسرائيل، ؤ ب سباب هادشي نيت تسدات لجمعية ؤ جّورنال .
ستاقر ف بير سبع، لي بقا كيمارس فيها لمهنة ديالو كا ؤستاد د لعبرية .
ف 1990 مات ؤ تّدفن ف نفس لمدينة .

ماݣدالينا كارمين فريدا كاهلو إي ثالديرون ( ب صبنيولية : Magdalena Carmen Frida Kahlo y Calderón؛ es ( 6 يوليوز 1907 – 13 يوليوز 1954 ) رسامة مكسيكية تعرفات بالپورتريهات، الپورتريهات الذاتية، والأعمال المستمدة من الطبيعة والآثار المكسيكية .
التأثر ديالها بالثقافة الشعبية ديال بلادها خلاها تستخدم أسلوب الفن الفطري والشعبي باش تستكشف الأجوبة ديال أسئلة متعلقة بالهوية، ما بعد الاستعمارية، الجنس، الطبقات، والأعراق في المجتمع المكسيكي .
بالإضافة لانتمائها لحركة مكسيكايوتل، اللي كتسعی باش تعرّف هوية مكسيكية، تم وصف كاهلو بأنها سريالية ولا واقعية سحرية .
علی الرغم من العجز ديالها وهي طفلة صغيرة بسبب إصابتها بشلل الأطفال إلا أنها كانت تلميذة نجيبة كتحلم باش تدخل شي مدرسة ديال الطب حتال النهار اللي طرات ليها كسيدا في سن 18 الشي اللي سبب ليها ألم ومشاكل صحية طول عمرها .
أثناء التعافي ديالها رجعات للموهبة ديالها في الطفولة؛ الرسم، وهي دايرا في راسها باش تكون فنانة .
الاهتمام ديال كاهلو بالسياسة والفن قادها باش تنضم للحزب الشيوعي المكسيكي في 1927، فين تلاقات مع زميلها الفنان المكسيكي دييݣو ريڤيرا اللي غادي يتزوج بيها في 1928 .
قضی الزوجان أواخر العشرينات وبدايات الثلاثينات في السفر بجوج في المكسيك والولايات المتحدة .
وفخلال هاد الفترة، طورات كاهلو أسلوبها الفني، اللي تميز بالتأثر بالثقافة الشعبية المكسيكية، ورسمات فالغالب پورتريهات ذاتية صغيرة مزجات فيها عناصر من المعتقدات قبل الكولومبية والكاثوليكية .
لوحاتها أثارت اهتمام الفنان السريالي أندري بريتون، واللي نظم لكاهلو أول معرض منفرد ليها في جوليان ليڤي ݣالري في نيويورك سنة 1938 .
كان المعرض ناجح وتبعو واحد آخر في باريس سنة 1939 .
المعرض ديال فرنسا كان أقل نجاحا، وواخا هاكاك شرا اللوڤر واحد اللوحة من عند كاهلو، `` الإطار '' ، وبهادشي ولات هي أول فنان مكسيكي كتدخل أعمالو فتشكيلة اللوڤر .
شاركات كاهلو فالأربعينيات فمعارض أخری في المكسيك والولايات المتحدة، وخدمات فالتعليم ديال الفن .
قرّات في المدرسة الوطنية للرسم، النحت، وصناعة الطباعة `` لا إزميرالدا '' وكانت عضو مؤسس لندوة الثقافة المكسيكية .
الصحة الضعيفة ديال كاهلو بدات كتضعف كثر في نفس العقد؛ دارت أول معرض ديالها منفرد في المكسيك عام 1953، قبل وقت قصير من الوفاة ديالها عام 1954 فعمر 47 سنة .
أعمال كاهلو كفنانة بقات بشكل نسبي ما معروفاش حتال أواخر السبعينات، ملي تم إعادة الاكتشاف ديالها من قبل مؤرخي الفن والناشطين السياسيين .
فأواخر التسعينات، كاهلو ما ولاتش غير شخصية معترف بها فتاريخ الفن وصافي، ولكن ولات كتعتابر أيقونة لحركات الشيكانو، لفيمينيزم، و مجتمع لميم .
كيتحتافل بالعمل ديال كاهلو علی المستوی الدولي علی أنه رمز للتقاليد الوطنية وتقاليد السكان الأصليين في المكسيك، وحتی من قبل النسويين اللي كيشوفو فيه بأنه مثال ما فيهش المساومة للتجربة والشكل الأنثوي .

كوامي نكروما، تولد ف 21 شتنبر 1909 ف نكروفول لي كانت تابعة لساحل الذهب البريطانية لي دابا سميتها غانا و مات ف 27 أبريل 1972 ف بوكاريست ( جمهورية رومانيا الاشتراكية ) ، كان سياسي ستيقلالي و پان إفريقي غاني لي قاد غانا المستقلة، أولا كرئيس لوزراء من عام 1957 ل 1960 و من بعد كرئيس الجمهورية من 1960 ل 1966 .
واخا هو جاي من عائلة ماشي لاباس عليها، كان هو كيقرا ف مدراسا ديال لفلوس لي كانت ديال الناس المرفحين، هاد التعليم كان الهدف ديالو هو يصنع واحد النخبة ديال الناس ولاد البلاد لي يقدرو يرجعوهم عملاء ديالهم .
ملي سالا القرايا ديالو الابتدائية لي قراها معا النصارا اليسوعيين، ملي ولات عندو 17 عام، كان مرشد ديال التلاميذ، و هو يعجب واحد المفتش لي صيفطو يقرا ف ضواحي أكرا ف مدرسة `` أشيموتا '' لي معروفة بالنيڤو ديالها الطالع .
من بعد، ف 1935 مشا يقرا ف لجامعة، سافر لميريكان باش يكمل قرايتو ف جامعة لينكولن، بقا كيخدم باش يصرف علا راسو باش يقدر يخلص قرايتو ( قال بلي الاعوام لي دوز فميريكان كانو كاملين عذاب ) ، شد ليصونص ديال ليكونومي و سوسيولوجي ف 1939 .
الجورنال ديال الجمعية كانت كاتنشر و كانت تجمع ديال الأفكار الپان إفريقية .
نكروما كان مهتم بالمواضيع ديال الاستعمار و الإمپيريالية .
كان عجبوه الأفكار ديال كارل ماركس و لينين، و قال بلي `` كنت متأكد بلي صاوبو واحد الفلسفة لي تقدر تحل جميع لمشاكيل دلعالم '' و لكن كانو كيعجبوه الأفكار ديال ماركوس ڭارڤي أكثر، لي كان صاوب النظريات ديال `` الرجوع لإفريقيا ' و `` إفريقيا للأفارقة '' و لكن واخا هاكاك كان ضد الفكرة ديال بلي `` النقاء د لعرق الأسود '' لي كانت عند ڭارڤي .
كان متأتر حتا بالأفكار ديال دو بويس لي كان حضر لواحد المؤتمر ديال `` الجمعية الوطنية لتقدم الناس الملونين '' لي كان مسيرها دو بويس و حضر ليها نكروما كممتل ديال ساحل الذهب .
بان ليه حتا بلي داكشي لي كانو كيقولو بلي الدول الاستعمارية باغا تدخل الحضارة لهادوك الدول لي ستعمرو غير كذوب باش يغطيو علا الاسباب الحقيقية ديال الاستعمار .
ف لندن، غادي يدخل ل واحد النقابة ديال الطلاب د غرب إفريقيا و بدا كيقرا القانون ولكن بقا غير شوية حيت دغيا ولا مفرغ وقتو للسياسة .
كان مشارك معا واحد المناضل شيوعي جورج پادمور باش يكتبو البيان فينال ديال مؤتمر مانشستر الپان إفريقي .
الحزب كان فيه ناس مهمين ولاد البلاد، و لكن كانو مامصوقينش بزاف بمشاكل ديال الفقراء و كانو عندهم الأهداف لي كاتوافق معا الأهداف ديال المستعمرين .
نكروما حول هاد الحزب لواحد الحزب شعبي و جامع الناس بزاف، 3 ديال جورنالات د لپروماڭوند تصاوبو و كان عندهم إقبال، و لحزب صاوب فرع ديال الشباب و نكروما بدا كيدير بزاف ديال المؤتمرات .
الإدارة د الاستعمار قمعات هادشي، 6 ديال القادة د لحزب تشدو، و بداو كيديرو الرقابة علا داكشي لي كيلوح الحزب .
ف فبراير 1948، البوليس تيراو فواحد المتظاهرين، قتلو 20 منهم و خلاو مئات د ناس جرحى .
القادة د لحزب خافو و حيدو نكروما من الپوصط ديالو .
نكروما لي كان باغي و كيطالب بالاستقلال، طلب من الناس يديرو المقاطعة و دعاهم للعصيان المدني، و هادشي لي خلاه يشدوه البوليس البريطاني ف 1950 و غادي يتضرب ب 3 سنين د لحبس .
و لكن واخا هاكاك، الإضرابات و المظاهرات لي داروهوم هاد الحزب الجديد كانو سالاو فلخر باش يتدار دستور جديد لي كان كيقول بلي غادي يكون واحد المجلس تشريعي لي غادي يكون فيه 75 واحد إفريقي و كان الدستور كيضمن حتا نتيخابات بلدية .
ف 8 فبراير 1951، الحزب لي دار جاب 34 مقعد من 38 ديال مجلس مدينة أكرا، و ربح حتا فنتيخابات التشريعية .
فلخر غادي يطلق من لحبس و غادي يكون هو لي تعين باش يدير حكومة .
نكروما، عتامد علا هاد النجاح و بزز علا بريطانيا أنها تعطيهم الاستقلال لي غادي يعلنو عليه ف 6 مارس 1957 .
غادي يتزوج ف 1957 ب فتحية رزق، وحد من الأقباط د مصر .
و حتا هادوك الحدود لي رسموهوم القوات الاستعمارية غير علا الله يقدرو يأديو لحروب .
و لكن واخا هاد الاتحاد عمرو ماتحيد، كيبقا غير رمزي .
كان معزول ف بلادو، و ولا كيتعزل حتا معا الخارج .
الحروب ف دزاير، ف كاميرون، و المستعمرات البرتقيزية و نقيلاب ضد الحكومة الوطنية د پاتريس لومومبا ف لكونڭو ماغاديش يبدلو ليه الرأي ديالو و غادي يبقا كيدافع علا هاد النظرة ديالو لي كانت ضد العنف ديال محاربة الاستعمار حتال 1966 .
ف 1970 غادي يدوي ف لكتاب ديالو `` صراعات الطبقات ف لافريك '' علا `` الأوهام '' ديالو د شحال هادي : `` ما حد الطبقات لي مستفيدة ماحساتش بالاضطرار، ماعمرها غادا تتنازل علا السلطة، إلا لا حسات براسها مضطرة، ماكين حتا حدث تاريخي كبير لي تدار بلا عنف '' .
الحكومة غادا تحاول تنوع الاقتصاد د غانا و طورات الصناعة الثقيلة باش تقلل الاعتماد علا لخاريج .
و واخا كان غلاء الأسعار و التدخم غادي و كيطلع، الساليرات ديال مزارعي الكاكاو كانو غادين و كينزلو من 1954، و داكشي زاد نيت علا الأزمة الاقتصادية لي كانت .
غادي ينتاقد `` التبادل لي ماشي متكافئ '' لي كان كيخلي البلدان الكبار أنهم يشريو المواد الخام بثمن رخيس و كيزيدو ف أثمنة ديال المنتجات المصنعة .
و ف لواقع، علا حساب المؤرخ بازيل ديڤيدسون، ملي تزاد الإنتاج ديال الكاكاو د غانا من 300.000 طن ف 1960 ل 494.000 طن ف 1965، ولكن الفلوس لي دخلو هادشي ف 1965 كانو قل من داكشي لي كان ف 1960 .
و لكن هاد الخطة كانت دارت تقييم غالط فين كان كيتصحاب ليهم بلي غانا قادرة تجمع راس المال الداخلي و ماكنش مدخلين تأمين التجارة الخارجية .
ماكانتش عاجبو كيفاش كان التمحور الأروپي فالكتب المدرسية، اذن غادي يصاوب المتحف الوطني د غانا لي غادي يحل 5 مارس 1957، و غادي يصاوب حتا مجلس فنون غانا و مكتبة بحوث ديال الشؤون الأفريقية ف 1961، و شركة الأفلام د غانا ف 1964 .
هانا كودجو غادا تصاوب رابطة النساء د غانا و خدمات علا التغدية، تعليم الأطفال و توزيع الحوايج .
هاديك رابطة د النساء غادا تدير واحد المظاهرة ضد التجارب النووية د فرنسا ف الصحراء .
واحد شوية ديال العيالات غادين تجيهم ترقية باش ولاو فاللجنة المركزية ديال الحزب د نكروما .
و غادي يكون واحد المجهود باش يسهل الدخول د العيالات ف الجامعة و بعض المهن بحال الزراعة و التجارة و خصوصا فالطب والقانون .
هاد القرار كان ماعجبش النقابات لدرجة بزاف ديال رجال الأعمال و القادة السياسيين علنو علا ثرواث ديالهم علنا، بلاما يطلبو منهم يساهمو كتر .
و بسباب هادشي، ناضو إضرابات لي قمعتها الحكومة و تشدو 17 نقابي .
ف نظرو أن إفريقيا قبل الاستعمار كانت منظمة علا واحد النمط `` مجتمعي '' فالحياة، و ملي مشا الاستعمار غادي يخلي القارة أنها تتطور بشكل طبيعي نحو مجتمع متساو بلا صراع الطبقات .
الضريح ديالو هو ليوم من أهم المعالم ديال العاصمة د غانا .
ف دجنبر 2010، الرئيس جون ايڤانز اطا ميلز غادي يصاوب واحد الحقل جديد د النفط ف البحر، لي غادي يرجع غانا بلد مصدر د الپيطرول .
السفينة د المساندة اللوجيستيكية ديال هاد الحقل غادي يسميوه كوامي نكروما .

سون تزو ؤلا سونزي ( مزيود ف جوايه 544 ق.م، مات ف جوايه 496 ق.م ) قائد عسكاري، سطراتيجيست، و فيلسوف شينوي، عاش ف لفترة ديال سلالة دجو الشرقية لي حكمات الشينوا مابين 771 ق.م تال 256 ق.م .
سون تزو هوّا لي يقدر يكون ألّف كتاب لفن د لحرب لي كان عندو تأتير كبير على السطراتيجيات د لعسكر و لفلسفة ف شرق أسيا و من بعد تا ف لعالم لغربي .
السمية ديالو فاش تّولد كانت سون وو، ولاكين ب كترت ما كيحتارموه الشناوا و كيعلّيو من شانو، ولّا معروف كتر ب سون تزو، لي كاتعني لموعلّيم سون .
تّوارخي سيام تشيان ديال سلالة هان ݣال بلي سون تزو كان وزير ديال لماليك هيلو د دولة وو، شّي لي كيحطو ف لّخر د لفترة د الربيع و لخريف .
مي يلا كان سون تزو فعليا عاش ف لقرن السات و لبدية د لخامس قبل لميلاد، هادا كيعني بلي كان معاصر ل لفيلسوف الشينوي كونفوشيوس، ولاكين تا مصدر تاريخي من ديك لفترة ما كيهضر عليه .
التوارخيا ديال دابا لي كيقبلو التوريخية ديالو ( بلي كان شخصية حقيقية ف التاريخ ) كيݣولو بلي كتاب لفن د لحرب تّكتب غالباً ف لّخر ديال لفترة د الدولات لمتحاربة مابين 475 و 221 ق.م، ب ليعتيماد على الستيل د لكتاب و لوصف ديالو ل الشكل د لحروب .
لمؤلّاف ديال سون تزو كان تّشكر بزاف و تطبّق ف لحروب ف شرق أسيا من نهار بان .
ف لقرن 20 لفن د لحرب تّشهر بزاف عند لغرب و ولا عندو تطبيق ماشي غير عند لعسكر، مي تا ف تّاجسوس، السياسة، التبزنيس و ف السپور .

جون فيليپ كي ( تزاد ف أوكلاند نهار 9 غشت 1961 ) كان هو لوزير لول نمرة 38 ديال نيوزيلاندا وكان رئيس ديال لحيزب لوطني .
دخل جون كي ل لبرلامان ديال نيوزيلاندا ف 2002 .
ف 2006 غلب جا من مورا دون براش ف لقيادة ديال لحيزب ؤولّا وزير لول ف نونبر 2008 من مورا لينتيخابات لعامة .
ف 5 دجنبر 2016 عتازل جون كي من لمنصيب ديال لوزير اللول من الرياسة ديال لحيزب لوطني .
هو ولد جورج كي وروت كي .
مات لواليد ديالو بسكتة قلبية ف 1967 .
جون كي وخواتاتو كبّراتهوم مهوم ليهودية ف دار ديال الدولة ف كرايستشورتش .
كان مشا يقرى ليدارة د لأعمال ف لجامعة د هارڤارد ولاكين ماخداش شهادة من هاد لمؤساسة .
تزوجو ف لعام د 1984 .
هي دابا مقابلة ولادها، ستيفي و ماكس .

نور الدين النيبت ( تزاد ف الدار لبيضا ف 10 فبراير 1970 ) كوايري مغربي دولي كان كايلعب ف لبوسط د مدافع أوسط و من أحسن لّعايبية لمغاربة عبر تّاريخ .
لعب 115 ماتش دولي مع لمونتاخاب لمغريبي و شارك ف 2 كيسان عالم ( 94 و 98 ) .
نور الدين النيبت بدا لكاريير ديالو ف لوداد لبيضاوي، لّي ربح معاه 3 د لبوطولات و كأس إفريقيا د لأبطال ف 1992 .
النيبت كان من رّكايز د لجيل دهبي د لوداد ف لبدو د تسعينات لقرن 20 ف لفرقة تّاريخية لّي دربها لأوكراني يوري مع لعايبية كبار بحال رشيد الداودي، فخر الدين الرجحي، مجيد بويبوض و لحسن بنعبيشة .
فاش كان ف لوداد، كان النيبت عندو واحد لپوليڤالونس كبيرة بحيت كان كايلعب ف بزاف د لبلايص و وصل أنه لعب قلب هجوم ف لفينال د سّوبر كوب د إفريقيا ضد أسيك ميموزا .
هاد لقوة هي لّي خلاتو يكون من أحسن لمدافعين لّي دازو ف لعالم، حيت كانت عندو شوفة هجومية و كايزعم ف صنع لعمليات و كايفهم كيفاش كايتحركو لمهاجمين .
من بعد حتارف ف فرانسا ف إف سي نانط عام واحد ( 1993-94 ) ، و لّي تختار فيه ف طّوب 10 د لبوطولة د فرانسا .
من بعد سنا مع سبورتينغ لشبونة لبرطقيزي لّي لعب معاه عاماين ( 1994-1996 ) قبل ما يسني مع ديبورتيفو لاكورونيا سّبانيولي ف 1996 .
طّرانسفير ديال ل `` سوبير ديبور '' كان ف ديك لوقت أغلى بيعة د لعايب مغريبي ( 6 د لمليون د لأورو ) .
ف سبانيا دوز النيبت 8 سنين تألق فيها ب شكل كبير و تختار بزاف د لمرات ف لفرقة لمتالية د لّيغا .
ربح لّيغا مع دّيبور ف 2000 ودّا معاهوم لكاس ف 2002 .
النيبت سالا لكاريير ديالو ف طوطنهام نّݣليزي لّي لعب فيه بين 2004 و 2006 .

فاطمة مرنيسي ( تزادت ف 27 شتنبر 1940 - ماتت ف 30 نونبر 2015 ) هي كاتبة وفيمينيست وسوسيولوجيست مغربية .
كبرات هي وشي خدامات وشي دريات كايجيوها ف لحريم ديال جداها لي لباس عليها .
قرات لإبتدائي ف واحد لمدراسة دارتها لحركة لقومية، والتانوي ف مدرسة غير ديال لبنات تابعة للمستعمر لفرانساوي .
ف 1957، قرات لعلوم السياسة ف لافاك ديال السوربون وبرانديز، وتما فين شدات الدكتورة ديالها .
فاش رجعات ل لمغريب خدمات استادة لافاك د لأداب د جاميعة محمد لخاميس، ب الضبط ف لفترة بين 1974 و 1981 .
وقرات مواد مختالفة بحال لميطودولوجي، السوسيولوجي والسايكولوجي .
لمرنيسي معروفة ب لمقاربة السوسيوسياسية فاش كتبغي تدرس لجندر ولهوية لجنسانية، وتركيزها كيكون ب لمجمل على لمغريب .
لحاجة لي خلاتها تعرف برا لبلاد هي كونها فيمينيست مسلمة .
كانت لمرنيسي محاضرة ف لافاك ديال محمد لخامس فا لرباط وباحتة ف لمعهد لجامعي ديال لبحت لعلمي لي كاين ف الرباط نيت .
مورا النݣاب هي دراسة كانت دارتها عام 1975 باش تشد الدكتورة ديالها، ولكن من بعد تحولا لكتاب لي تنشر ف بريطانيا ف عام 1985 وف لميريكان عام 1987 .
لمرنيسي هي من اهم لفيمينيست لمغريبيات لي خلاو لبصمة ديالهم حيت نجحات كاستادة، كاتبة، وسوسيولوجيست .
ف 30 نونبر 2015 توفات لمرنيسي وخلات وراها بزاف ديال لأعمال .
ف 2022، خرج فيلم عليها سميتو `` فاطمة السلطانة التي لا تنسى '' دار لإخراج ديالو محمد عبدرحمان تازي، ؤ لعبات دور ديالها مريم زعيمي .

عبد العزيز بن الحسن، سلطان المغرب ما بين 1894 و 1908 .
تزاد ف1878 ف فاس .
تولا العرش بعدالوفاة دباه لحسن اللول و عمرو غير 16 عام .
حتال 1900 كان الحاكم الفعلي د المغرب هو لوزير لأعضم با حماد بن موسى .
عبد العزيز حاول يقوي الدولة ديالو من خلال الزيادة فالضرائب لكن هاد القضية لقات معارضة كبيرة و مقدرش ينفذها .
و بسباب هادشي ولا تيتسلف بزاف من الاروبيين للي زاد من حجم التدخل ديالهم فالمغرب .
تدخل الاروبيين خلا الشعبية ديالو ضعيفة بزاف .
عام 1906 الدول الاروبية غادي تجمع فالجزيرة الخضرا فاسبانيا مع المغرب و عبد العزيز غادي يوافق على تدخلها فادارة موانئ المغرب , و تفرض عليه انشاء بنك مغربي للي تيتحكمو فيه اروبيين و يبقا يسلف المخزن .
مؤتمر الجزيرة الخضرا غادي يكون بداية النهاية ديال الحكم ديالو حيت غادي يلقا معارضة كبيرة من طرف المغاربة و يكون السبب فانقلاب خو عبد العزيز مولاي عبد الحفيظ عليه .
عبد العزيز غادي يتوفى فطنجة سنة 1943 .

مصطفى حجي ( تزاد ف إيفران لأطلس صّغير ف 16 نونبر 1971 ) كان كوايري مغريبي و دابا خدام كادر تقني مع لجاميعة لملكية لمغريبية د لكورة معا لمونتخبات لوطنية .
مصطفى حجي لعب معا لمونتاخاب 64 ماتش ( ماركا فيهوم 12 لبيت ) بين 1993 و 2002 و شارك ف جوج كيسان د لعالم معا لمغريب ف 94 و 98 .
مصطفى تفورما ف لكلوب د نانسي و فيه بدا لكاريير پروفيسيونيل ديالو ف 1992 .
ف ديك لعام بان مزيان و عيطولو فرانسا و لمغريب باش يلعب ف لمونتاخبات ديالهوم ف نفس لفترة، و ختار مصطفى يلعب مع لمغريب و هاد لقرار كان خلقليه مشاكيل مع فرقتو ف فرانسا .
أول ماتش ديالو كان صعيب بزاف حيت كان هو آخر ماتش د لإقصائيات د كاس لعالم 94 ضد زامبيا .
عبد الله بليندا، لمدرب د لمونتاخاب ديك لوقت، دخلو رسمي من لّول و دار ماتش كبير مصطفى بان مزيان و من ديك لماتش ولا من ركايز د لمونتاخاب د لمغريب ف تّسعينات .
مصطفى شارك ف لمونديال د 94 و كان هو لّي پاصا لكورة د لبيت د حسن ناضير ضد هولندا، ف 98 كان دار كاس عالم تاريخية و كان ماركا بيت واعر ضد نّرويج ف أول ماتش .
من أهم لبيوتة ديالو مع لمونتاخاب كان لبيت لّي ماركاه ب سيزو ضد ميصر ف كاس إفريقيا 98 .

حمد بوطالب ( مزيود ف 29 غشت 1961 ف بني سيدل ) سياسي ؤ موطرجيم ؤ صحافي مغريبي هولاندي، كاينتامي ل حيزب د لعمال لهولاندي .
و هوّا رئيس لبلدية د روطردام من 5 يناير 2009 .
ف 1976 هاجر معا مّو و خوتو ل هولاندا، ملي كان ف عمرو 15 عام .
من صغرو كان مختالف على دّراري لي فعمرو، ؤ كانت عندو رغبة كبيرة باش يقرا و يتعلم .
تحوّل موراها ل صّحافة، و خدم مراسل ف ڤيرونيكا تيڤي، راديو NOS، و قناة RTL د هولاندا .
خدم تا ف دّيپارطومو د لعلاقات لعمومية ف لوزارة د صّحة د هولاندا .
ف 2002، دفع ل أول منصب سياسي ديالو معا حيزب سميتو `` ليستة د پيم فورتوين '' ، ولاكين ماخداش لمنصب حيت طرا ليه خلاف معا سّياسات د لحيزب .
عام موراها نضم ل حيزب لعمال لهولاندي .
ف 2006، ملي لحيزب ديالو دخل ل لإئتلاف لحوكومي، بوطالب شد منصب ديال سيكريتير د الدولة ف وزارة شّؤون جّتيماعية و لخدمة، وخا لقيادة د لحيزب كانت واعدات بلي غادي يشد منصب أعلى من داكشي .
ف تّعيين ديالو، تلقّا نتيقادات من سّياسي ليميني خيرت ڤيلدرز حيت عندو جوج جنسيات ( مغريبية و هولاندية ) ، شّي لي ب نّسبة ل ڤيلدرز كيعني بلي ماعندوش ولاء كامل ل هولاندا .
حمد بوطالب هوّا أول هولاندي من أصول زماڭرية و مسلمة كيشد منصب ديال عمدة ديال مدينة كبيرة .
ف 2021، كان بوطالب من بين لي ربحو لجايزة ديال أحسن عمدة، لي كاتعطيها لمؤسسة د لعمدات د لمدينة لعالمية .
ف يونيو 2010، عرض بعض لأعمال ديالو لمطرجمة ف مهرجان شّيعر لعالمي ف روطردام .

ف عام 1985، أسسات جمعية د التضامن النسوي، هيا مؤسسة خيرية كاينة ف الدار البيضا أسستها باش تعاون لهجالات ؤ الضحايا ديال لغتيصاب .
هادشي خلاها تاخد بزاف د لجوائز لإنسانية، بحال جائزة ؤپوس ( نّݣليزية : Opus Prize ) عام 2009 لي وصلات قيمتها مليون دولار .
مات باها ملي كان ف عمرها 3 سنين ؤ تزوجات مها فاش كملات 12 عام، ولاكين راجل مها حاول يخرجها من لمدراسة، شّي لي خلا مها ترجعها ل كازا باش تعيش معا عمتها ؤ تكمل قرايتها ف مدراسة فرنساوية ديال اللغات بعد 3 سنين تطلقات مها ؤ لحقات عليها ل كازا .
من بعد باعت مها دّهب ديالها باش تعاول عائشة ف قرايتها، ولاكين عائشة خرجات من لمدراسة فاش كان ف عمرها 16 عام، ؤ لقات خدمة ف السبيطار، خدمات سكرتيرة ف برامج أبحات لمرضى د لجذام و السل .
ؤ دوزات متيحانات لمدراسة ديال لفراملية عام 1960 بعد ما طلبو منها صحابها تدوزو، ؤ تقبلات .
ف السبعينيات، بدات ف إنتاج لبرامج د التلفازة ؤ الراديو على الصحة د لمرا ؤ كان بينها لبرنامج لّول فالتلفزة على التعليم الصحي .
توفات ف 25 شتنبر 2022 بعد معاناتها من مرض لكونصير .
وف عام 1985، أسسات لجمعية د التضامن النسوي وهي منظمة مختصة ف مساعدة لهجالات و ضحايا لغتيصاب، كانت ف اللول غير ف كازا .
ف عام 2002، تعرفات لجمعية بأنها منظمة رسمية لاحكومية، و من بعد خدات تبرع من محمد السادس .
عام 1996، نشرات الشنا كتاب سميتو `` البؤس : شهادات '' ، لي حكات فيه عشرين قصة على لعيالات لي خدمات معاهم .
توصف لكتاب بلي هوّا `` إعلان النسوية '' و أيضاً `` منوعات من لقصص لحزينة '' .
خدات جائزة ف السفارة د فرنسا، ف الرباط .
و كاترجع الشهرة ديالها ل لوقت لي كانت فيه ف منصب موضفة ف وزارة صّحة و لخدمة ديالها ف لمناطق لخاضعة ل لمحرمات دّينية و لجتماعية .
بما فيهم تنضيم لأسرة، و لوضع ديال لمّاوات لعزبات، ووضع لأطفال لّاشرعيين، ووضع ضحايا زنا لمحارم .
تلقات الشنا نتيقادات متابعة من لمحافضين لجتماعيين، لي دّاعاو بلي خدمتها كاتخلي لفساد يولي شرعي .
ف عام 2009، خدات جائزة أوپيس لي لقيمة تاعها مليون دولار بسباب خدمتها معا لعيالات لمحتاجات ل رّعاية .
و كانت أول مسلمة كاتربح هاد لجائزة، و قالت أن لفلوس ديال هاد لجائزة غادي يضمنو لستمرارية د لمؤسسة ديالها حتا بعد ما تموت .
باش تنضم لخدمة وتأطرها، أسسات `` جمعية التضامن النسوي '' .
لجمعية كاينة ف حي النخيل بالدار البيضا، و فيها عشرات « لمّاوات لعزبات » ، وهو مصطلح لمقصود بيه لعيالات لي ولدو الدراري و لبنات بلا زواج شرعي سوا ب إرادتهم ولا لي تعرضو ل لغتصاب، لكن الشنا كاتفضل تستعمل مصطلح « النسا لمتخلى عليهوم » ؤلا « النسا ف وضعية صعبة » بلاصت مصطلح « لمّاوات العزبات » .
و كاتعتابرهم الشنا ضحايا لمجتمع و لقانون، كيما كاتوصفهم ب « لأطفال لمتخلى عليهوم » ولا « لأطفال ف وضعية صعبة » ، بلاصت مصطلحات : « اللقطاء » ؤلا « ولاد الزنا » ؤلا « أطفال د الشوارع » ، حيث معندهم تا دنب، لكن جاو ليها نتيجة علاقات دايزة، و ماشي شرعية، ؤلا غتصاب، ؤلا وعود كادبة ب الزواج .
كاتقدم لجمعية لمعاونة لقانونية و لقتصادية و نّفسية ل لعيالات، خصوصا كاتسهل عليهم لمساطر لقانونية و لإدارية لمتعلقة بتسجيل الدراري و لبنات ف لحالة لمدنية، عاد زيد تحسيس لعيالات بخطورة لعلاقات لجنسية خارج لإطار د الزواج .
عام 2005 عتارف 68 أب بولادهم و بناتهم؛ 17 منهم فضلوا لعتراف معا لزواج، بينما 51 منهم عتارفو ب لأطفال صافي .
و كاتقول بلي حرصها على هاد التماسك هو لي خلاها تدير مجهود كبير باش يتعرف لإبن علا « باه لبيولوجي » و باش ماتخلطش لأنساب و نطيحو ف زنا لمحارم .
لجمعية عندها إعجاب كبير من لمناضلات و لفاعلين لجمعويين فالعالم .

الشّريف محمد أمزيان ( ب لأمازيغية : ⴰⵎⵖⴰⵔ ⵎⵓⵃⴰⵏⴷ ⴰⵎⵥⵢⴰⵏ ) ، تولد ف 1859 ف زغنغن ؤ مات ف 1912، كان مقاوم مغريبي لي حارب ستيعمار الصبليوني ف رّيف، خاصة ف لمنطقة د سلوان ف نواحي د ناضور .
قرا ف صغرو ف لمسيد ومن بعد قرا ف جاميعة لقرويين من 1887 ل 1891 .
ملًي سالا قرايتو رجع ل رّيف وبدا تيخدم ف لبيع و شرا د لبغال ولبݣر مابين لمغريب و لجزائر، لي كانت محتلاها فرانسا ديك الساعة .
ف 1903، غادي يدخل بوحمارة ل رّيف و غاتبدا روينة مابين بزاف د لقبايل، شي معاه وشي ضدو .
شّريف أمزيان كان ضدو و كان من ناس لي حاربوه تا جراو عليه ف 1908 .
ف أكتوبر 1908 غادي يختاروه لقبايل د رّيف شرقي باش يكون هو شاف ديالهم، باش تحبس لفتنة .
أول مهمة ديالو كانت هي يحارب توغل د صبليون لي بداو تيدخلو لشي بلايص ف رّيف و تيحتلوها .
غادي يدوز شّريف أمزيان و لمجاهدين لي معاه 3 سنين من 1909 ل 1912 و هوما تيتحاربو معا صبليون، وغلبوهم ف بزاف د لمعارك بحال إغزر ن ووشن ( لواد د ديب ) حدا مليلية، لي تقتل فيها جينيرال صبليوني وبزاف د لكولونيلات و لقادة ديالهم .
ف صيف د 1912 غادي يعطيو لبرݣاݣة معلومات ل صبليون على فين كان ݣالس شّريف أمزيان، وغادي يحاصروه ويقتلوه .

راضي بن عبدسلام ولا عبد السلام الرّاضي ( خلاق ف ظهر سّوق، إقليم تاونات ف 28 فبراير 1929 - توفّا ف 4 أكتوبر 2000 ف فاس ) جرّاي مغريبي كان متخصّص ف لمسافات نصف طّويلة ( ضّومي فون ) .
هو أول مغريبي دّا ميدالية ف لألعاب لأولمپية ( روما - 1960 ) .
لّي كان دّا دّهبية هو جّراي لأسطوري لإيتيوپي أبيبي بيكيلا .
ف فرانسا كانت صّحافة رياضية كاتلقبو ب `` رّياضي مول 5 كيلو د لميداليات '' ب سباب لألقاب لكتيرة ديالو .
من بعد ما حبسات لانتريت ديالو لّي كانت كاتجيه من عند لعسكر د فرانسا ( 1300 درهم ف تلت شهور ) ، خدم ف الإنعاش الوطني ب صالير ديال 900 درهم ف الشهر، و خدّموه شاوش ف الولاية ديال فاس ( مكلف ب التّوجاد د أتاي ) .
لفقر و تّنحسيرة لمادّية رغموه باش يبيع لميدالية لفضّية ديالو .

نادية دكالي ( مزيودة ف 1971 ف مراكش ) هيّا كاتبة مغربية ألمانية كتألف كتوبا د دّراري صغار .
وخا تربّات كا مسلمة، واليديها حطوها ف حضانة تابعة ل لكنيسة لكاطوليكية، فين تعلمات لّوغة ؤ تّقافة لألمانية .
خدمات مورا ما تخرجات كا مساعدة ف شركة د لإشهار ف فرانكفورت .
ف 2007 كانت عندها تجربة شخصية معا دري صغير عندو لكونصير، ؤ قرّرات باش تبدا تكتب حجّايات د لبزوز سيرتو لّي عندهم مرض ماكيدّاواش باش تفوّج عليهم .
لكتاب لّول ديالها خرج ف 2010 ب عنوان Fayzal , der Krebsfänger ( فيصل، صيّاد لكونصير ) .
من بعد نتجات راديودراما ب نفس لعنوان .
ؤ عندها تلاتة د لولاد .

الطاهر لخلج ( خلاق ف مراكش ف 16 يونيو 1968 ) كوايري مغربي دولي كان كيلعب ف لوسط دّفاعي .
الطاهر ولد لمدرسة د لكوكاب و لعب لكورة بين 1987 و 2003 ف لمغريب و لبرطقيز و النݣليز .
لعب 61 ماتش دولي مع لمونتاخاب و شارك معاه ف 2 كيسان د لعالم ف 94 و 98 .
بدا لكاريير ديالو ف فراقي صغار د لأحياء و كانت أول فرقة ديالو هي لتيحاد لمراكشي لّي كانت كاتخرج بزاف د لعايبية صغار ف مراكش .
فاش كانت عندو 14 لعام دخل ل لمدرسة ديال لكوكاب و تما تفورما مزيان على يد مدربين بحال مولاي هاشم، بنصالح، المنصوري و بوستة .
فديك لوقيتة لكوكاب كان كايدربها مدرب برازيلي سميتو فلافيو لّي كان متبع لّعايبية د شّبان و قرر باش يدخل الطاهر يطريني مع لكبار .
أول ماتش ديالو مع لكبار كان ف موسم 85-86 ضد ليفار، ولعب الطاهر ماتش كبير مع لعايبية أسطوريين ديال لكوكاب بحال جنينة، قيدّي، شليحة و بياض .
ف 87 دّا لبوطولة د شّبان مع لكوكاب و كاس لعرش مع لفرقة د لكبار .
ف لعام لّي من بعد مشا مسلف باش يلعب مع الكمال المراكشي، وف لعام لّي من بعد رجع ل لكوكاب لّي دوز فيها 6 سنين ديما رسمي وكان كايلعب مدافع أوسط و وسط دفاعي .
بين 87 و 94، دوز الطاهر مواسم كبيرة مع لكوكاب لّي كانت من أحسن لفراقي ف لمغريب و دّا معاهوم بوطولا ( 92 ) و 2 كيسان د لعرش ( 91 و 93 ) .
من بعد لمشاركات ديالو مع لمونتاخاب، مشا حتارف ف لبرطقيز فين دوز مواسم كبيرة مع بنفيكا لّي ربح معاهوم لبوطولا و لكاس د لبرطقيز .
مع لمونتاخاب، الطاهر كان ف تّسعينات من رّكايز لمهمين د لمغريب ف لوسط و لعب كاس عالم كبيرة ف 98 لّي تألق فيها و كان مورا 3 د لبيوت د لمونتاخاب : كان هو لّي عطا تّمريرات لحاسمة باش ماركاو حجي و هدا ضد النرويج و بصير ضد سكوتلاندا .

محمد علال لفاسي، تولد ف فاس نهار 10 يناير 1910 ومات ف بوخاريست نهار 13 ماي 1974، كان واحد سياسي، كاتب، شاعر وعالم دين عربي مغريبي .
ف لوسط سياسي ؤ لحزبي، علال لفاسي كانو ملقبينو بسميت زّعيم .
قرا العلوم ديال الدين فالقرويين ف 1927، ومن تما بدات التحركات اللولة ديالو مع الوطنيين، بسباب هادشي غادي يجريو عليه من الجامعة ف 1932 و غادي يدخل المدرسة الناصيرية .
غادي يبدا السياسة ف 1933 مور المشاركة ديالو فالمظاهرات ضد الفرانسيس بسباب الظهير البربري، اللي دار باش يفرق ف لمحاكم بين المغاربة العرب و الامازيغ، موراها غادي يأسس مع محمد لحسن الوزاني و أحمد بلافريج كتلة العمل الوطني، اللي هو أول تنظيم وطني غادي يجمع الدراري الوطنيين ديال فاس .
أسس حيزب ليستقلال لي كان عنصر مهم ف لحركة لوطنية ضد ليستعمار لفرانصاوي باش لبلاد ياخد ليستقلال ديالو .
فنص ديال لخمسينات خرج من لحيزب باش يتبع توار لمسلحين ؤلموقاتيلين ف لمدن ضد لفرانسيس، ف لوقت لي كانت فيه لإديولوجيا د لحيزب كاتفضل حل سياسي وديبلوماسي .
فعام 1956، ملي لمغريب حدا ستيقلال ديالو، لفاسي رجع لحيزب ليستقلال ودافع على لموقف ديالو فجورنال لعلم باش لمغريب يرجع لأراضي لي كانت تابعة ليه من قبل .
فـ1959، ليساريين د لحيزب نشقو وأسسو حيزب جديد سماوه تيحاد لوطني للقوات شعبية، ؤموراها لفاسي ولا رئيس دحيزب ليستقلال .
فـ1962، لفاسي تعين وزير شؤون لإسلامية لفترة قصيرة، ؤموراها بعام دخل للبرلامان كنائب من حيزب ليستقلال .
تما ولا هو زعيم ديال لموعاراضا من لخر ديال ستينات حتال لبدية ديال سبعينات .
مات ف عام 1974، ف زيارة لرومانيا لي كان خاصو يتلاقا برئيس نيكولاي تشاوشيسكو .

ستيوارت دجوناثان راسل ( مزيود ف 1962 ) أنفورماتيسيان معروف ب لمساهمة لكبيرة ديالو ف لمجال ديال الدكا لإصطناعي .
هوّ أستاد ديال لانفورماتيك ف جامعة كاليفورنيا، ف بيركلي، و مؤسس و مدير ديال مركز الدكا لإصطناعي لمتوافق معا بنادم .
راسل ساهم ( معا پيتر نورڤيڭ ) ف تأليف واحد من أشهر لكتوبا د لقراية ديال الدكا لإصطناعي ب النڭليزية لي هوّ Artificial Intelligence : A Modern Approach لي مخدم ف كتر من 1500 جامعة ف 135 بلاد .
قرا ف مدراسة لقديس پول ف لندن، و من بعد مشا يقرا لفيزيك ف لافاك ديال وادهام كوليدج، لي تابعة ل جامعة ؤكسفورد، و خدا الليصونص ديالو ف 1982 .
مشا موراها ل لميريكان باش يدير الدوكتورا ف تاحسوبيت ف جامعة ستانفورد .
لأبحات ديالو كاتدخل ف بزاف د لمجالات لفرعية د لانفورماتيك منها التعلام لماكيني، اللوجيك لإحتمالية، الشوفان لحواسبي، و غيرهوم .
ف 2016، أسس مركز الدكا لإصطناعي لمتوافق معا بنادم معا باحتين خرين، لي لهدف ديالو لحد من لمخاطر ديال الدكا لإصطناعي .
راسل عضو ف لمجلس لإستشاري لعلمي ديال معهد موستقبال لحياة، و ف لمجلس لإستشاري ديال مركز دراسة لمخاطر لوجودية .
راسل عندو عدد لكتوبا ألّفهوم، و ساهم ف إنتاج وتائقيات، و بان ف التلفازة باش يهضر على مواضيع ف التخصص ديالو شحال من مرة .
و خدا عدد د الجوايز، بحال جايزة لمؤتمر الدولي لمشتارك على الدكا لإصطناعي د لورديناتور و لفيكر ف 1995 .
ف 2021، خدا وسام رتبة لإمبراطورية لبريطانية .
و ف 2022، خدا جايزة التفوق ف لبحت من لمؤتمر الدولي لمشتارك على الدكا لإصطناعي د لورديناتور و لفيكر باش يكون تاني شخص كياخد الجوايز ديال هاد لمعهد بجوج .
عندو عدد د الجوايز و التشريفات خرين .

عبدالرحيم بوعبيد ( تولد ف 23 مارس 1922 فسلا - مات نهار 8 يناير 1992 ف الرباط ) كان محامي ؤ سياسي ؤ مناضل يساري مغريبي .
بوعبيد كان من لقياد ديال لحاراكة لوطنية لمغريبية، ؤ شد مناصب سياسية ؤ حوكومية كبيرة مورا سّتيقلال د لمغريب .
مورما خدا شهادة ديال لبتيدائي ف 1934، قرا لإعدادي و لّيسي ف مولاي يوسف ف الرباط، ؤ خدا لباكالوريا ف 1938 .
بدا نضال باش يستاقل لمغريب من فرانسا ملي مشا ل فاس باش يخدم كا موعليم تما .
عام 1945، مشا ل معهد الدراسات السياسية ف پاري، بعدما كان واخد ليسونص ف لقانون .
ف 1949 نخارط ف لهيأة د لموحامين ف رّباط .
و بعدها عاون لمناضلين ديال لحركة لوطنية حتا ستاقل لمغريب ف 1956 .
تلاقا ب بنبركة فاش كان ف ليسي مولاي يوسف ف رّباط، ؤ من بين لمهام لي ساهم فيها ف إطار لكتلة كانو تأطير لجماهير ؤ نشر لوعي ب لمطالب ؤ دّيفاع على لحقوق ديال لمغاربا .
تّعتاقل جوج مرات من طاراف لفرانسيس، ؤ ساهم ف نشر لوعي لقومي عند لمغاربا زّماݣريا ف فرانسا فاش مشا يقرا تماك .
شارك ف لمفاوضات ديال إيكس ليبان، ؤ كان معا لوفد لي مشا ل ماداݣاسكار باش يتلاقا ب محمد لخامس ف شتنبر 1955 .
ف ماي 1956، تعرّض ل محاولة غتيال لي نجا منها .
و مبعد خدم وزير ديال الدولة مكلّف ب شؤون لمفاوضات ف حوكومة لبكاي لولا، من 1955 تال 1956 .
ؤ شد وزارة لقتيصاد لوطني ؤ لمالية من أكتوبر 1956 تال ماي 1960، ؤ تزادت ليه تا لمسؤولية د وزير لفلاحة، ؤ كان تا نايب د لوزير لّول ف لحوكومات ديال أحمد بلافريج ؤ عبدالله براهيم .
وكان قيادي ف حيزب سّتيقلال و مبعد لإتحاد لإشتراكي معا لمهدي بن بركة .
ف 1975 تّنتاخب أمين عام ديال حيزب ليتيحاد شّتيراكي، ؤ تعاود نّتيخاب ديالو تلاتة د لمرات متّابعين .
رفض باش ياخد لمنصب ديال والي بنك لمغريب باش يركّز على تنضيم لحيزب ديالو .
ف ماي 1963، تّنتاخب عضو ف لبرلمان، ولاكين تّعتاقل موراها معا قياديين خرين فاش قرر لحيزب باش يقاطع نّتيخابات لمحلية .
ف 1974، ستقبلو لماليك لحسن تّاني، ؤ تطلق سراح بعض لمعتاقلين د لحيزب .
دار موراها جولة ف لخاريج باش يعرّف ب لقضية د صّحرا لمغريبية .
ف مارس 1989، تّنتاخب آخر مرة على راس لحيزب، ؤ ف 3 فبراير 1991، وخا كان ديجا مريض، شارك ف مسيرة شعبية كبيرة ف رّباط باش يساند شّعب لعيراقي .
آخر ضهور جماهيري ديالو كان ف 1 ماي 1991 ف مهرجان نقابي ب موناسبة عيد شّغل .

دنيا بوطازوت ( تولدات ف 13 يونيو 1981 ف الدار البيضا ) هي مومتيلة مغريبية، شاركت ف مجموعة من لمسلسلات ولأفلام لمغربية .
ف عام 2008 لتحقات بفرقة تانسيفت و شاركات ف مسراحية « كيف طوير طار » .
و كان لعمل اللخراني مع هاد لفرقة بعنوان « ناكر لحسان » .
و أول أعمالها ف التلفازة كانت عام 2005 مع لفنان حسن الفد ف `` شانيلي تي ڤي '' .
هادي أول تجربة حترافية ليها، إذ فتحت ليها أفاق واسعة ف الدراما التلفزيونية .
فا تشهرات بحضورها القوي و لمتميز ف شلا أعمال درامية، من بينها مسلسلات، سيتكومات و مسلسلات تلفزيونية و مسرحيات، و خصوصا حضورها اللافت ف سيتكوم ياك حنا جيران عام 2011 .
ف أبريل 2016 تدابزات واحد لمواطنة مغريبية مع دنيا و ضرباتها براسها على مستوى النيف و جراتها من شعرها .
بسباب هادشي، بوطازوت مشات ل السبيطار و دارت عملية جراحية على النيف، وسبب هاد لمشكيل هو بلي دنيا خرقات صف ف مقاطعة حي التشارك ف الدار البيضا .

سامية أقريو ( تولدات نهار 28 ماي 1972 ) مومتيلة، سيناريست، مخرجة ومقدمة برامج مغربية تولدت نهار 28 ماي عام 1972 ف مدينة شفشاون .
تزوجت بالفنان المغربي هشام التايك .
هاد البرنامج كان عندو بعد تثقيفي حيت ركز على عرض قضايا الأسرة لي هي نواة المجتمع ومكونها الأساسي، زيادة على كون البرنامج تعرض بداريجة .
سامية شاركت فمسرحية « بنات لالة منانة » مع السعدية أزكون، و نورا الصقلي، و السعدية لديب، و نادية علمي، و هند السعديدي .
قصة المسرحية مستوحاة من نص `` بيت بيرناردا ألبا '' للشاعر الصبليوني فيديريكو ڭارثيا لوركا .
و شاركت فالنسخة التلفزيونية من المسرحية بنفس العنوان، مسلسل `` بنات لالة منانة '' ف جوج أجزاء، الجزء اللول تبث فرمضان 2012، و الجزء الثاني ف رمضان 2013، مع السعدية أزكون و نورا الصقلي، والسعدية الديب ،و نادية علمي، و هند السعديدي، و مريم الزعيمي، و ياسين أحجام، وهو مسلسل درامي مغربي كيحكي نظرة ربعة لبنات ف سن الزواج بالزواج برجل بوڭوص .

جورج سيرافان كولان ( مزيود ف 4 يناير 1893، مات ف 24 يناير 1977 ) باحت و ديپلوماسي، توارخي و عالم د لفيلولوجيا فرانساوي لي كان خدم بزاف على لّوغة لعربية، تّقافة لمغريبية و دّاريجة .
خدا ديپلومات ف 6 د لّوغات هوما لعربية لفصيحة، لعربية لمشرقية، تّركية، لفارسية، لماليزية، و لّوغات لحبشية .
كان ؤستاد د لّهجات لمغاربية ف لمدراسة د لّوغات شّرقية مابين 1927 و 1963 .
قادّ تا ديكسيونير د دّاريجة لي كيتسما `` موعجام كولان '' .
مابين 1919 و 1921 كان تصيفط ف مهمة ف لمؤسسة لفرانساوية د لأركيولوجيا لمشرقية ف لقاهرة ف مصر، ولاكين بقا تابع ل سّلطة د لحماية لفرانساوية على لمغريب .
ف 1921، بدا كيخدم معا وزارة لخارجية لفرانساوية، ؤ ستامر ف سّلك دّيپلوماسي بشكل متوازي معا نّشاط لأكاديمي ديالو .
داز من شحال من منصب أكاديمي، تا ولّا مودير ديال لمعهد لعالي ديال دّراسات لمغريبية ف 1958 .
بزاف د طّالابا كانو تتلمدو على يدّيه .
كان كيسافر بزاف مابين رّباط ؤ پاري، ؤ شارك ف أبحات معا باحيتين فرانساويين ف لمغريب، بحال هينري طيراس ؤ إڤاريست ليڤي پروڤونصال .
من 1921، كان ديجا بدا كيجمع بزاف د لماطيرييل على دّاريجة لمغريبية، لي عندها علاقة ب لمزايا لّوغاوية ديالها، لكلمات، و لحجّايات شّعبيين .
مورما شد تّقاعود ديالو، بقا كيتعاون معا لمعهد د دّراسات و لأبحات د تّعريب ف رّباط .

عبدلطيف ميراوي ( مزيود ف 13 يناير 1962 ف لفقيه بنصالح ) هوّا ؤستاد جاميعي ؤ باحيت، ؤ سياسي ؤ عضو د حيزب لأصالة ؤ لمعاصرة .
خدا لمنصب ديال وزير تّعليم لعالي، لبحت لعيلمي ؤ لبتيكار ف 7 أكتوبر 2021 ف لحوكومة د أخنوش .
ف 1992 شد دوكتورا ف صّيونص د لهنداسة من جاميعة فرانش كونطي ف بوزونسون .
من 2001 تال 2009، كان مودير ديال لفيليير د جيني إيليكتريك ف جاميعة د طيكنولوجيا د بيلفور مونبيليار .
ؤ بقا نايب د رّائيس ديال لمجلس لعيلمي ف نفس لجاميعة تال 2011 .
ميراوي كان رائيس ديال جاميعة لقاضي عياض ف مراكش من 2011 تال 2019 .
من دجنبر 2019 تال دجنبر 2020، كان مودير ديال تّدريس ؤ لبحت ( ف لمجالات د طّاقة ؤ لانفورماتيك ) ف جاميعة د طيكنولوجيا د بيلفور مونبيليار .
من دجنبر 2020 ولا مودير ديال لمعهد لوطني ديال صّيونص تّطبيقية د رين .
لأبحات ديالو كاتركّز سيرتو علا سّيستيمات د لݣيداج لي كاتّستعمل ف طونوبيلات د تّريسينتي، ؤ طونوبيلات لهيبريدية، لخلايا د لفيول، ؤ زيد ؤ زيد .
ؤ عندو كتر من 230 بحت منشور ف جورنالات عيلمية .

رجاء الشرقاوي المرسلي ( مزيودة ف 12 ماي 1954 ف سلا ) أستاذة مغريبية ف لفيزيك نووية ف جامعة محمد الخامس د الرباط ف لمغريب .
ربحات لجائزة د لوريال-ليونسكو د لمرا ف لعولوم على خدمتها علا بوزون د هيݣز .
ؤ خدات درجة لولة ف رياضيات ف ليسي ديكارت د الرباط .
ؤ فعلا هادشي لي كان .
مشات رجاء ل فرنسا باش تكمل قرايتها ف ݣرونوبل فين خذات دوكتورا في لفيزيك ف لابو د لفيزيك تحت درية ؤ كوسمولوجيا ( Laboratoire de Physique subatomique et cosmologie ) لي كان جزء من كلية جوزيف فوريي .
ف عام 1982 رجعات لرباط .
ؤ ترأسات واحد لإيكيپ لّي ساهمات ف تّجربة د أطلس ف سيرن .
ف 2015 خدات لجائزة دلوريال-ليونسكو دلمرا ف لعلوم د إفريقيا ؤ دول لعربية .
ؤ هاد لجائزة دليل على لمساهمة ديالها بلي لبوزون د هيݣز فعلا كاين .
هاد لجسيم صغير هوّا لّي كيعطي ل دّرة لكتلة ديالها .
المرسلي رفعات من لمستوى د لبحث لعلمي ؤ من لمستوى د رعاية صحية ف لمغريب .
ديڤ تشارلتون، نّاطق رّسمي ديال تجربة أطلس هنأها ب لجائزة ديالها ؤ ݣال `` أطلس كتهنأ الأستاذة رجاء الشرقاوي المرسلي ب هاد لجائزة لكبيرة ؤ لواعرة، ؤ لعتيراف ب دّور ديالها ف كتيشاف بوزون د هيݣز .

زينب فاسيكي ؤلا زينب فاسقي ( مزيودة ف 21 يوليوز 1994 ف فاس ) هي فنانة كاريكاتيرية مغريبيّة ؤ مُهندسة ميكانيكية ؤ ناشطة ديال حقوق لمرا زيد على داكشي النّشاط ديالها ف مجال تمكين لمرا ؤ لمساواة بين لمرا ؤ رّاجل .
تشهرات زينب ب سباب مشروع دارتو سميتو « حْشُومَة » هاد لمشروع هوّا بزاف ديال تّصاور لفنية لكاريكاتوريّة لي نشراتها عام 2018 ؤ لي كاتصور لعيالات عريانات، ؤ كاتهضر فيه زينب علا ضرورة نحيدو لمعايير لمزداوجة .
تعرض لمشروع ل أوّل مرة في مدريد ف صّبليون قبل ما يتعرض من بعد ف رّباط .
لهدف ديال زينب فاسيكي من هاد لخدمة هو تحارب رّقابة ؤ تحيد « لمحرمات » ف لمغريب .
تخرجات من لكلية د لهندسة ف يونيو 2017 .
كاتركز ف لأعمال ديالها علا رسم تصاور ل راسها مختالفة ؤ متنوعة، كيما كاتخدم شخصيات خياليّة بحال لمرا لمعجزة .
ف حوار معاها علا رّسمات لهزليّة ديالها علّقات زينب ب لقول : « تانشوف لمرا بحال شي تمتال ف بلادي، هادشي علاش بغيت نحررها، بغيتهم يكونو حرات '' . » كاتعاني زينب ف نشر رّسمات ديالها ف لمغريب حيت أغلب لمطبعات ؤ دور نّشر تايرفضو ينشرو ليها .
ف 2014، رحلات ل دارلبيضا فين مازالا عايشة حتال دابا .
زينب دخلات ل لݣروپ د سكف كف ؤ نشرات ف 2017 أول كوميك ستريپ ديالها ب سميت `` ؤمور '' فين ورات صعوبات لي كاتواجه لعيالات ف لمغريب .

كوثر حفيظي ( بالداريجة : كوتر حافيضي ) هي عالمة د الفيزيك مغريبية-ميريكانية فالضومين د الفيزيك النووية التجريبية ؤ هي عوتاني المديرة د القسم د علوم الفيزيك ؤ الهندسة ف المختبر الوطني د أرڭون الميريكاني .
كاتدير البحت فالضومين د النويويات ؤ الهيكل النووي على طريق التخدام د سطالاسيونات د الكسيراطورات د الفرتيتات التحت-درية بحال مختبر تجيفيرصون ( Jefferson Lab ) ، كسيراطّور ديسي ( DESY ) ، ؤ فيرميلاب ( Fermilab ) .
فاش كانت صغيرة كانت كاتڭول ل باباها : `` بغيت نعرف منّاش مصنوع الله .
كانأمن بيه ولكن ما كانشوفوش '' .
فاش كان خاصها تختار التوجه ديالها فالتاسعة إعدادي ما بين الصيونص ؤ لأداب، الواليد ديالها اللي كان موظف فالحكومة المغربية من الطبقة المتوسطة، ڭال ليها : `` أش عندك ما تديري بالأداب؟ ما فيه حتى نفع للبلاد .
بما أنك مزيانة ف كلشي، خاصك تمشي للصيونص '' .
ف حوار ليها مع CNN العربية ف 2017، حفيظي دوات على المظاهرات د الداكاتيرا اللي ما لقاوش خدمة ف 1995، ؤ اللي الحكومة ردّات عليهم بأنها سدات التخرج مؤقتا، الشي اللي فرض على حفيظي تسافر ل فرانسا باش تكمل القراية ؤ التخرج ديالها .
من زهرها أن جدّاها ؤ خالاتها -اللي الصغيرة فيهم عالمة د الفيزيك حتى هي- باعو دهبهم ؤ عطاوها الفلوس اللي كانو خاصينها باش تكمّل قرايتها على برّا .
حفيظي كاتعاود باللي كانو كايڭولو ليها عائلتها : `` ما يمكنش لينا نخليوك تضيعي راسك ؤ الموهبة ديالك هنا '' .
حفيظي كملات قرايتها ف جامعة پاري الجنوبية فين ضرسات الهيكل ليليكطرومغناطيسي د الدوطيريوم باش خدات الدكتوراه ديالها ف 1999 .
حفيظي كانت عضوة فالفرقة الأصلية د المنتخب المغربي د كورة د العيالات، ف 1992 .
ؤ فوق هادشي عندها السمطة القهوية فالفولكونطاكط ( فنون د المدابزة المخلطة MMA ) .
تزوجات هي ؤياه ف 1998 ؤ سافرو بجوج بيهم ل ميريكان فين كايخدمو بجوج بيهم كا عولاما د الفيزيك ف المختبر الوطني د أرڭون .
تزاد عندهم ولد ف 2005 اللي سمّاوه عمر .
اللي كاين هو تكون راضي على راسك .
خاصك تحاول تلقى البالونص اللي كايواتيك شخصيا ؤ تكون مقتانع ؤ راضي على الختيارات اللي درتي ف حياتك .
أنا مازال كانعاني مع التوفيق بين الدار ؤ الخدمة ولكن راجلي كايعاوني بزاف . ''
ؤ صرّحات باللي راجلها هو اللي كايتكلف بالدرجة اللولة بالتربية د ولدهم ؤ كاتعتارف ليه بالعوين ديالو ليها .
موراها ولات عالمة مساعدة د الفيزيك ف 2002 تال 2006 ؤ عاد ولات عالمة الفيزيك من 2006 ل دابا .
حفيظي كولابورات مع فريق د العولاما باش يدرسو التوزيع تلاتي الديمونصيونات دالپارطونات ( Partons ) ( كواركات ؤ ڭلوونات تحت-درية ) فالنوى ؤ النويويات على طريق تخدام كسيراطّور د الفرتيت ف السطالاسيون الوطني د الكسيراطّور د طوماس تجيفيرصون ( Thomas Jefferson National Accelerator Facility ) ف ڤيرجينيا، ؤ ف ديسي ( DESY ) ف هامبورڭ ألمانيا .
على طريق المقادة د الزربة د الكسيراطّور ؤ لانطونسيطي ديالو، الفريق ديالها لقاو أدلة قاطعة د حالات قصيرة ؤ شادة فين الكواركات كايكونو صغار بزاف ل درجة ما كايبقاوش يتشافو من طرف المادة لوخرى الشي اللي كايخليهم يدوزو من وسط النوى بلاما يتفاعلو معاها .
خرجات ل مدة قصيرة من أرڭون ف 2013 باش تخدم فالوزارة د الطاقة د ميريكان، فالبيرو د الفيزيك النووية .
ف 2015 رجعات أرڭون كا شافة مساعدة د العولاما ( Associate Chief Scientist ) ف البحت و الديڤلوپمو المخباري .
حفيظي كانت عوتاني حتى رايسة المجلس د المجتمع الميريكاني د الفيزيك ف الكوميطّي د الوضعية د العيالات ف الفيزيك ( CSWP ) .

عمر الراضي ( تولد ف 18 يوليوز 1986 ف قنيطرة ) هو صحافي و مناضل د حقوق لإنسان مغريبي .
الراضي متخصص ف الصحافة د التحقيق خاصة ف لمواضيع ديال حقوق لإنسان و الرشوة و لحركات لإجتماعية .
خدم ف بزاف د لمواقع لمعروفة بحال لكم.كوم، راديو أطلانتيك، ميديا 24، طيل كيل، لوديسك، و كان من الناشطين ديال مامفاكينش و لحركة د 20 فبراير .
عمر الراضي كان هو لي جبد لقضية ديال خدام الدولة .
ف 5 يوليوز 2020 تعتاقل عاوتاني .
ف لول كانت لقضية لي تعتاقل عليها هي `` سّكرة ؤ لعنف ف بلاصة عمومية '' ، موراها ولاّت هي `` تّجسس ؤ بلي خدا فلوس من لخاريج '' ، و من بعد تزادت تهمة لغتيصابولاّت التهمة هي `` لإغتصاب '' .
من مورا عام د لمحاكمة، تحكم على عمر الراضي ب 6 سنين د لحبس، بجوج تهم هوما `` التخابر و لإغتصاب '' .

عبد الله لحسايني كاتب و باحت مغريبي من مدينة بركان .
نشر مجموعة د روايات و لمجموعات لقصصية و الشعرية و داير بحوت و دراسات ف ميدان التاريخ لاجتماعي لمحلي خصوصن فتاريخ ديال بني يزناسن .
لحسايني كيرأس منظمة اكاديمية التراث اللي تحاول تحمي وتحقق وتسجل التراث المادي ولي ماشي مادي فلمغريب .
وقرا التنمية الاجتماعية فجامعة ديال وجدة وخذا ليصانص لميهني ديالها .
و قرا قانون العلاقات الدولية بللوغة لفرانسوية وخذا ليصانص ديالها .
ودرس ماستر قانون المنازعات القانونية ذات الصبغة الإقتصادية .
وتخصص فالأخير كباحث في التراث المحلي المغريبي .
كيترأس عبدالله لحسايني منظمة مختصة فحماية التراث سميتها `` منظمة أكاديمية التراث '' من سنة 2017 .
وأصدر مقالات بحثية ودراسات في المجال ديال التراث المحلي .
مثالا دار تحقيق للمخطوطات ديال الفقيه الماليكي لي عاش فلقرن خمسطاش `` سيدي محمد أبركان '' وغير النظرة ديال الناس على هاذ الولي لي خذات مدينة بركان سميتها منو .
عبد الله لحسايني هو اللي حاول يبرهن أن هاذ `` الولي '' هو فالحقيقة عالم ديال اللوغة ( لغوي ) وعطا لأديلة بالمخطوطات ديال هاذ شخصية منها اللي معروفة ومنها اللي ممعروفاش ولا لي نسبوها لباحثين لشخصيات خرين .
خصوصن لمخطوطات اللي فلمكتبة الأثرية ديال لسكوريال فصبنيول .
وݣال عبد الله لحسايني فلكتاب ديالو `` سيدي محند أبركان-السيرة الغامضة '' على هاذ الولي أنو `` شاريح لغوي '' كيشرح وينققد اللغة ديال الكتوبة ماشي والي صوفي ولا فقيه وصافي .
لحسايني جمع لحيكايات اشعبية لمحلية حققها ونسق بين رواياتها بحال حكاية `` سالف لونجا '' وحكاية `` واو اللوت '' وحكاية `` دادا بوخزينة '' ونشرها باللوغة لعربية ولأمازيغية اليزناسنية تايزناسنيت .
وصدر كتاب يلخص اهم مراحل تاريخ بني يزناسن ولا تاريخ السكان ديال السنسلة ديال اجبال ديال بني يزناسن من الفترة اللي كيسميوها العولاما ديال لاركيولوجيا الفترة الإيبوموريزية وهدر فيها على إنسان تافوغالت وخصوصيات الحضارة ديالو مساند على لخولاصة ديال لكتيشافات ديال لاركيولوجيين خصوصاً عبد الجليل بوزوݣار وزاد تفسيرات ميتافيزيقية ديالو على الظواهر السكطولوجية يعني العقائد ديال ما بعد الموت عند إنسان تافوغالت قبل 15 خمسطاش رالف عام ووصل للتاريخ الاستعماري لبني يزناسن وفضل فالدور السياسي لي كانت تلعبو هاذ لقبيلة قبل ومور لستيعمار .
ولحسايني لي عطا سمية للمقاومة ديال بني يزناسن قبل لستيعمار خصوصن ف 1895 وسماها المقاومة لستيباقية لحقاش هاذ لقبيلة كانت تأطاكي فرنسا داخل لرض ديال لجزاير .
وراه يوجد ينشر دراسة تاريخية مقارينة يغير فيها اللي سماه التزوير التاريخي فسميت `` بن مشعل '' وبرهن أنو `` بن مشعل '' هي قرية أثرية فبني يزناسن فلقرن سطاش وسبعطاش 16/17 مشي شخص كيما يقولو المؤرخين خصوصاً لموؤريخ عبد الهادي التازي .
وهاذ لستينتاج يقدر يغير معطيات مهمة فتاريخ لمغريب خصوصن فلفترة ديال القرن سبعطاش لحقاش فيها بدات الدولة لعلوية ويقدر يحيي المنطقة لي فيها هاذ لقرية الأثرية من جديد بعني لمنطقة ديال بني يزناسن .
وطبعة 2020 دراسة تاريخية اجتماعية تشمل من تاريخ ديال انسان تافوغالت حتى لقبل الاستعمار ديال لمغريب وفيها مجموعة من التراث المادي واللامادي ديال لمنطقة .
- مخطوطات سيدي محمد أبركان .
سنة 2015، وطبعة ثانية سنة 2018 .
دار تحقيق للمخطوط `` المشرع المهنا في شرح رجال الموطا '' ديال الولي الفقيه والشارح اللغوي سيدي محمد أبركان لي موجود فمدينت بركان .
ف أدب الطفل كتب : - قصة سميتها أريذال والدببة الناعسة، قصص ديال الأطفال - قصة سميتها النمس والأرنب، قصص ديال الأطفال - حكاية سميتها سالف لونجا، وهيا حكاية تراثية للطفل .

فاطمة زهرا عمور ( مزيودة ف 1967 ف رّباط ) هيّا حرايفية د لأعمال ؤ لماركيتينݣ ( تّسويق د لمنتوجات ) ؤ سياسية مغريبية من تّجمع لوطني د لأحرار .
خدات لمنصب ديال وزيرة د سّياحة، صّناعة تّقليدية، نّقل لجوي ؤ لقتيصاد جّتيماعي ؤ تّضامني ف 7 أكتوبر 2021 ف لحوكومة د أخنوش .
قرات ف ليسي ليوطي، تخصص ماط، ؤ من بعد دارت لپريپا ( لأقسام تّحضيرية ) ف تولوز ف فرانسا .
ؤ ولّات أنجينيورة ب ديپلوم من لمدراسة لوطنية لعالية د لهنداسة لبحرية ف پاري .
فاطمة زّهرا عمور عندها جوج وليدات .
ب تّوازي معا هادشي، كانت مؤطرة د مشاريع بحال مهرجات تيتيمار ف أݣادير، ؤ لمهرجان علا ود تّسامح ( المهرجان من أجل التسامح ) تال 2012 .
ؤ من 2012/2013 ولات مستشارة د لماركيتينݣ معا عاداد د لجيهات .
ؤ كانت مندوبة عامة د لمغريب ف معريض ميلانو ف 2015 .

خليل لهاشمي لإدريسي ( مزيود ف 14 غشت 1956 - توفّى ف 8 أبريل 2023 ) ، هو إعلامي و كاتب مغريبي .
كان شاد منصب ديال مدير عام د وكالة لمغرب لعربي د لأنباء .
بدا لكاريير ديالو لإعلامية ف فرانسا ف محطات ديال الراديو .
ملي رجع ل لمغريب، خدم كاتب ديال عمود ف جورنال، و صحافي و رئيس تحرير ف جورمال ماروك إبضو أنطيرناصيونال .
ف عام 2000، أسس جورنال يومي ؤجوردوي لو ماروك لي كيتّنشر ب لفرانساوية .
ف 2007، ولّى رئيس ديال لجايزة لوطنية لكبيرة د الصحافة .
ف 2008، تّنتاخب رئيس د لفيديرالية لمغريبية ديال الناشرين د الجورنالات، و ف 2011 تعاود لإنتخاب ديالو ل ولاية خرة .
ف نفس لعام عيّنو لماليك محمد السادس مدير عام ديال وكالة المغرب العربي للأنباء .
لهاشمي لإدريسي توفّى ف الرباط بعد صراع معا لمرض .

براهيم سعدون ( ب روسية : Брахим Саадун ) ، تولد ف 21 غشت 2000 ف مكناس، هّوا طالب مغريبي ف لمعهد لپوليطيكنيك د كييڤ دخل معا لقوات لمسلحة لؤكرانية كا مقاتل متطوع ف لحرب مابين روسيا ؤ ؤكرانيا، ؤ مورما تشد حكمات عليه لمحكامة لعليا د لجمهوية شعبية د دونيتسك ب لإعدام .
تحكم عليه ب تهمة لإرهاب ؤ بلي راه مرتزق .
لمجليس لوطني د حقوق لإنسان د لمغريب قال بلي لحوكم ماشي شرعي ؤ ݣاعما كيحتارم لمعايير دّولية، ؤ زادو بلي براهيم تحط ف ضروف إكراه ستيتنائية .
كان قادر يربط علاقات معا نّاس ب لحس ديال ضحك ؤ لمعرفة .
كيقولو صحابو بلي حس ب رتيباط كبير ب ؤكرانيا لدرجة بلي كان مستاعد يموت علاود لبلاد .
كان عارف لمخاطر لي كاينين ؤ كان مستاعد يتحمل لعواقب .
صاحبتو قالت ف واحد لانطيرڤيو بلي ݣاعما كان كيهضر بزاف علا لقرار ديالو قبل .
قبل لحرب، كانت ؤكرانيا بلاد معروفة ب لقراية ؤ كانو لمغاربة تاني أكبر ݣروپ د طلبة لبرانيين ف لبلاد ( بعد لهنود ) .
ملي بدا لغزو رّوسي، دار لمغريب عملية باش يرجع لمواطنين ديالو، ؤ كان مفروض بلي يرجع علا طريق پولونيا .
كيقولو مصادر خرين بلي تشد ف 12 مارس ف لمنطاقة د ڤولنوڤاكا ف لجيهة د دونيتسك، ؤ لي هي مدينة دمرها لقصف .
ؤ قالت لموحامية د براهيم، يلينا ڤيسنينا، بعد لمحاكمة بلي ماكانتش كاتوقع لحوكم ؤ وصفاتو بلي `` قاسح بزاف '' .
قالت لأمم لمتحدة بلي هاد أحكام لإعدام ممكن تعتابر جريمة حرب .
داكشي علاش ݣاعما كيبانلي بلي كاين شروط ل تخفيف ولا تبديل لحوكم '' .
كانت أخر مرة هضرات معاه ف 27 مارس .
ف 21 يونيو، خت براهيم قالت بلي صّحافة لمحلية ف لمغريب ؤ بزاف د ناس ف صوشل ميديا حتافلو ب لمحاكمة د خوها .
جورنال لݣارديان دكر بلي لأراء لي كاتشجع روسيا منتاشرة بزاف ف شّرق لأوسط ؤ إفريقيا كتر من ؤروپا .
لواليد ديالو شكر سّلطات ديال سّعودية و د لمغريب حيت عاونو ف طلاق سراحو .

جورج ؤرويل ( ب نݣليزية : George Orwell ) ، و هي غير سميّة د شّهرة : سميتو لحقيقية إيريك آرثر بلير Eric Arthur Blair، خلاق ف موتيهاري ف لهند ف 25 يونيو 1903 و مات ف 21 يناير 1950 ف لوندريس، هو كاتيب و صحافي بريطاني .
قرا ف بريطانيا و مشا مزيان ف دّراسة ديالو تا تخرّج من جاميعة د إيطون .
فـ1922، ختار يدخل ل لعسكر و خدم سارجان ف لجيش لستيعماري لبريطاني ف بيرمانيا .
ما حملش تمّا تّصوفيج ديال لستيعمار لبريطاني و ديميسيونا من لعسكر ف 1927 و قرّر باش يتفرّغ ل لكتابة .
بقا كايصور طرف د لخبز ديالو ب خدامي صغار و ضعاف بزّاف ف صحتو ب سباب مرض صّدر .
واخّا هاكداك قدر يبدا ينشر رّيوايات ديالو .
فـ1936، مشا ل سپانيا و ݣاجا مع لقوّات لجمهورية، مع لحيزب لعمّالي د لوحدة لماركسية POUM، لّي كانت كاتحارب ضد فرانكو و كتب بزّاف على لحرب لأهلية سپانيولية .
تبليسا ف لحرب و رجع ل لوندون و صدر لكتاب ديالو `` ف خاطر كاطالونيا '' ( Homage to Catalonia ) ، و لّي عاود فيه على نّيضال ديالو مع ل POUM، و كيفاش تّيار سّطاليني فرع هاد لحيزب ف سپانيا .
فـ1938، ريوائي ليو مييرز خلص بتخبية لأورويل تصافيرة للمغريب ل ست شهور باش يتشافا من سل و من جرحة ف لحلق لي تصاب بيها ف لحرب .
هو و عائيلتو شدو طريق ف شتنبر 1938 من جبل طر و طانجا باش يتجنبو شمال لمغريب لي حاكماه صبنيول؛ وصلو ل مراكش فـ11 شتنبر و كراو فيها ڤيلا على طريق دارلبيضا .
ف ديك لوقيتة، كتب أورويل ريواية `` طلوع على ود لهوا '' ( Coming Up for Air ) ، و حتا واحد لمقالة ب سميت `` مراكش '' فين هضر علا ستيعمار و لحالة ديال سّكان لمغاربا .
من بعد مرض ب سّل و هو لمرض لّي بقا كايعاني منو تال لموت ديالو ف 1950 .
لعوام لّخرة د حياتو هي لّي كتب فيها أكبر و أشهر ريواية ديالو 1984 .

دار تلاتة ديال الرحلات للمحيط لمهدن ودار لخرايط لبزاف ديال لبلايص ولݣزاير ولبحور .
تعرف عند لبريطانيين باللي هو اللي كتاشف الساحل الشرقي تاع ؤسطراليا، وهو اللي لقا لݣزاير دهاواي ؤهو اللول اللي دار خريطة ديال نيوزيلاندا .
فحياتو جاب دورة على لعالام جوج مرّات .
داز من حدا لقطب لجانوبي ولقا ݣزاير وبلايص جداد فأمريكا الشمالية ولجانوب ديال لمحيط لمهدن .
دوز بزاف ديال لوقت فالرحلات ديالو كايدير التجاريب ويصاوب لخرايط .
كان كايألف كتوبا على لحوايج ولبلايص اللي شاف .
قرا فلمدراسة ديال ݣريت أيطن ( بالنݣليزية : Great Ayton ) وبدا لخدمة فواحد لمحال فمدينة ستايت فاش كانت عندو 17 عام .
تعلم جيمز كوك الرياضيات ولملاحة من عند والكر .
تصافط لتلاتة ديال لبيعتات ديال السفينة Endeavour اللي دارت لعالام كامل .
كان لهدف ديالو فهاد الرحلات : جيمز كوك تقتل فهاواي بسباب مدابزة على باطو مسروق .
لواليد ديالو كانت سميتو جيمس كوك .
كانو عندو تلاتو دلخواتات وجوج خوت : ماري كوك اللي ماتت وعمرها 4 سنين، مارݣاريت كوك، جين كوك، ويليام كوك وجون كوك .

دونالد جون طرامپ ( بلينݣليزية : Donald John Trump ) ( تولد ف 14 يونيو 1946 ) هو بزناس وسياسي ميريكاني .
كان هو الرئيس لخامس وربعين ديال لميريكان، و حكم فيها من 2017 حتال 2021 .
قبل ما يدخل طرامپ للسياسة، كان خدام رجل أعمال وشخصية ديال التلفازة .
تولد دونالد طرامپ وكبر ف نيو يورك، وكان ابًاه تا هو رجل أعمال .
ف 1971 , غادي يعطيه باه لمسؤولية ديال الشركات ديالو، اللي غادي يسميها دونالد `` لمنظمة د طرامپ '' .
غادي تبدا لمنظمة تبني ناطحات السحاب ولوطيلات ولكازينويات والتيرانات د لݣولف .
بهاد الاستثمارات كاملة، أيولي طرامپ رجل أعمال عندو بزاف د لفلوس .
ف 2019، قدًرات فوربس الثروة ديالو ب 3.1 مليار دولار .
ربح نيشان من الدقة اللًولا ف 8 نونبر 2016 .
بزاف د الناس تيعتابرو لإيديولوجيا ديالو باللي هي شعبوية وحمائية .

جوست لوي فونطين ( مزيود ف 18 غشت 1933، توفّى ف 28 فبراير 2023 ) كوايري فرانساوي لي كان كيلعب ف لمركز ديال لهجوم .
عندو الروكور ديال أكبر عدد د لبيوتا تماركاو ف نسخة وحدة ديال كاس لعالم ب 13 بيت، لي ماركاها ف كاس لعالم 1958 .
بّاه كان فرانساوي و مّو صبليونية .
بدا لكاريير لكوراوية ديالو ف لإتحاد الرياضي لمغريبي ( فرقة د كازا لي مابقاتش دابا ) ، و لعب معاها مابين 1950 و 1953 .
مشا مبعد ل لفرقة د نيس ف فرانسا، و ماركا ليها 44 بيت ف 3 د لمواسم .
داز عاوتان فرقة سطاد د ريم، و ماركا 121 بيت ف 6 د لمواسم، و دّا معاها لبوطولة لفرانساوية ( ليڭ 1 ) جوج مرات ف 1958 و 1960، و لكاس لؤروپية مرة وحدة ف موسم 1958 و 1959 لي غلبو فيها ريال مدريد ف لفينال .
ف 17 دجنبر 1953، ف لماتش اللول ديالو ضد لمونتاخاب ديال لوكسومبورڭ، ماركا 3 د لبيوتا، و لماتش سالا ب 8 ل 0 .
ف 7 سنين، ماركا 30 بيت ف 21 ماتش، منها 13 بيت ف 6 د لماتشات ديال كاس لعالم 1958، لي ماركا فيها 4 د لبيوت على لمونتاخاب ديال ألمانيا لغربية، لي كانت دّات كاس لعالم لي قبل .
داز موراها ل التدريب، و درب لمونتاخاب د فرانسا ل مدة قصيرة ف 1967، ولاكين تّعزل بعد جوج ماتشات أميكال حيت النتايج كانو عيانين .
ف لإقصائيات د كاس لعالم 1982، لمغريب كان قريب يتكاليفا، ولاكين قصاتو لكاميرون ف لمرحلة اللخرة .
كا مودريب ديال پاريس سان جيرمان، قدر يطلع فرقتو ل لبوطولة لفرانساوية اللولة .

هو كان سادس و أشهر سلطان ديال سّعديين .
أحمد لمنصور كان واحد الشّخصية مهمة ف أوروپا و أفريقيا ف لقرن 16 .
كانو قالو عليه بلي كان راجل `` ديال التعليم لإسلامي لعميق، و محب للكتوبا و للخط و للماط، و متذوق للنصوص الصوفية ومحب للمناقشات العلمية .
ولقبوه `` المنصور بالله '' ، بعد الانتصار ديالو فمعركة واد المخازن، وكيقولو عليه `` الذهبي '' لي كان زاهي بالذهب .
مع بداية حكم المنصور بالله، واجه مؤامرة من العثمانيين بتواطؤ مع بعض كبار الجيش المغربيين، بغاو يسقطوه ويحلو بابن أخوه إسماعيل بن عبد الملك .
ولكن المنصور بالله نجا من المؤامرة وحكم على المغرب لمدة تقريبا 26 عام، و الدولة المغربية اتسعت حتى وصلات لنهر النيجر فالجنوب و النوبة فمصر فالشرق .
المنصور بالله كان عندو حب للعلم والعلماء، وعشق للشعر، و بزاف ديال الناس كيقولو عليه أحسن شاعر ملوك المغرب .
و هو كتب كتاب فالسياسة تحت عنوان `` كيف تنظم الملك '' و هاد الكتاب كيشرح كيفاش تحافظ الدولة الملكية على هيبتها ومجدها .
المنصور بالله كان معروف فالغرب باش يكون متصوف وكان يحب الكتب و الخط و الرياضيات و كان عاشق للنقاشات العلمية وكان يشجع العلوم والفنون .

پطوليمايوس لموري ؤلا پطوليمايوس لموريطاني ( مات ف 40 ميلادية ) كان ولد لماليك يوبا تّاني ؤ لماليك لّخراني ديال مملكة موريطانية، ؤ لّخراني من سّلالة لپطليمية .
جدّاتو من مّو، كليوپاطرا سيليني، هيّا كليوپاطرا سّابعة لماليكة لمصرية لمشهورة، ؤ جدّو من مّو هوّا لجينيرال رّوماني ماركوس أنطونيوس .
پطوليمايوس ب هادشي كانو عندو ؤصول أمازيغية، رومانية، ؤ يونانية .
ؤ كانت عندو علاقة قرابة تا معا بزاف د لأباطيرا ؤ شّخصيات سّياسية رّومانية، بحال يوليوس قيصر، كاليݣولا ؤ نيرو .
پطوليمايوس ف لغالب تزاد ف قيصرية ( دابا شرشال ف دزاير ) .
واليديه سيفطوه ل روما باش يتربّا فيها، ؤ ياخد تعليم روماني .
مابين 19 ؤ 21 ميلادية رجع ل موريطانية، ؤ تقاسم لحكم معا بّاه يوبا، لي مات ف 23 ميلادية، باش يولي پطوليمايوس ماليك كليان د روما .
پطوليمايوس عاون روما باش يقضي على تورات أمازيغية، بحال تّورة د تاكفاريناس لي بدات ف 17 ميلادية ؤ تسالات ب نتيصار د رّومان ف عام 24، وخا كانو خسائر بزاف من لأطراف بجوج .
على هاد لولاء لي بيّنو ل روما، پطوليمايوس تّعتابر صديق و حليف، ؤ مجلس شّيوخ رّوماني أكّد لمنصب ديالو كا ماليك د موريطانية ؤ عطاه صولجان د لعاج و طوݣا مطرّزة ب دّهب كا جايزة رمزية .
پطوليمايوس كان كيزور مدينة لإسكندرية ف مصر ف شلا مناسبات .
تجوج ب أميرة سورية سميتها يوليا ؤرانيا، لي كانت من عائلة ملكية ديال إيميصا ( دابا حمص ف سوريا ) ، ؤ ولدو بنت لي هيّا دروسيلا صّغيرة، لي تزادت ف ؤلا مورا عام 38 ميلادية .
ف عام 40، عرض عليه لإمبراطور كاليݣولا لي كيجيه من جيهت مّو، باش يجي ل روما، ؤ پطوليمايوس لبّا دّعوة .
كيتݣال بلي پطوليمايوس دخل ل لومفيطياطر لي كان غايتدار فيه عرض ديال لݣلادياطورات ( مدابزة تال لموت مابين عبيد مدرّبين ) ب لبسة قوقية لي عجبات لحاضرين .
كاليݣولا غار منو، ؤ يقدر يكون هادا هوّا سّباب علاش أمر ب لقتل ديالو .
لقتيلة ديالو غادي تشعل تورات ف مملكة موريطانية، أشهر وحدة هيّا تورة إديمون .
من بعد ما خمادت تّورة ف 44 ميلادية، لإمبراطور كلاوديوس أمر ب تقسيم موريطانية ل جوج أقاليم هوما موريطانية طّنجية ( شمال لمغريب ) ؤ موريطانية لقيصرية ( شمال غرب دزاير ) .

حسني شقرون , اللي معروف تا بالشاب حسني ( مزيود ف 1 فبراير 1968 ف وهران - 29 شتنبر 1994 ) كان مغني د الراي جزائري وواحد من أكبر لمغنيين د الراي فالتاريخ .
كان تيتسمًا بلملك د الراي سونتيمونطال و بأسطورة الراي .
الشاب حسني حطًم بزاف د لأرقام قياسية فالزربة اللي كان تيخرج بيها لألبومات ( 175 ألبوم ) و لعدد د شحال كانو تيتباعو منها .
كان باه حداد , وكانو عندو 7 د الدراري حسني واحد منهم .
ملًي دار 9 سنين , تقيد حسني مع لفرقة د كورة د لجمعية الرياضية لمدينة وهران ( ASMO ) , اللي كانت تاتلعب فالدرجة التانية د لجزائر .
ملًي دار 15 لعام , تضرب ضربة خايبة ومشا للصبيطار وبقا فيه بزاف د السيمانات .
منين خرج من الصبيطار , غلاض وماقدرش يكمل اللعب د لكورة .
قرر ديك الساعة يعتازل لكورة .
ملًي كان فالصبيطار , كان حسني كيسمع بزاف ل فريد الأطرش , وبدات كاتعجيو لموسيقى لعاطفية وبغا يجرب يغنيها .
أيبدا فاللول يغني فلعراسات ولكاباريات تا تعرف شويا كتر وسجًل أول كاسيطة ديالو ف 1986 .
ف 1987 غنا معا الشابة الزهوانية ومن ديك الساعة تعرف بزاف .
غادي يتعرف حسني لدرجة أنه غادي يكون هو لمغني اللي كان تيبيع أكبر عدد د لكواسط فلجزائر ديك لوقت .
نهار 29 شتنير 1994 , كان حسني تيتمشًا فحومتو , حتا بعثو عليه ناس مجهولين وقتلوه .

پاو دونيس ( ب لكاطالان : Pau Donés Cirera ) ، خلاق ف بارسيلونا ف 11 أكتوبر 1966 و مات ف ليريدا ف 9 جوان 2020 ) مغني و ݣيطاريست و ملحن سپانيولي تشهر ب لݣروپ لّي كان من لمؤسسين ديالو خارابي دي پالو .
فاش كانت عندو سطاش لعام نتاحرات لواليدة ديالو و صدماتو بزاف هاد لموصيبة و كان خاصو يتكلف ب خوتو صّغار .
ما كانش عندو معا لقراية بزاف، كان كايعاني من مرض الديسليكسي ( صّعوبة باش يقرا ) و جراو عليه 6 د لمرات من لمدرسة .
قدر يضبّر على أول ݣيطار فاش كانت عندو 12 لعام و فاش دار 15 لعام أسس هو وخوه مارك ݣروپ سماوه Jay .
& Company Band .
بداو تايغينيو ف قاعات صغيرة ف بارسيلونا و نّواحي ديالها، پاو خدم بزّاف ديال لخدامي ( سرباي، مانكان، مسؤول ف شركة د لإشهار ) و عاوناتو لخدمة ديالو باش يضبّر لمصاريف ديال لݣروپ و قدر يشري لماطريال باش يخدم ( سينطيتيزور، بواط د ميكساج و ݣيطار إلكتريك ) .
قرا پاو ف لجاميعة د بارسيلونا و خدا لّيصونص ف لقتيصاد .
ف 1995، أسس لݣروب خارابي دي پالو و لّي كان بدا ب نجاح عالمي ب أغنية لافلاكا لّي كتبها پاو على ود واحد لمرا لّي كان تعرف عليها ف كوبا .
ف لمجموع خارابي دي پالو صدرو 12 ألبوم بين 1996 و 2020 .
پاو مرض ب كونسير د لكولون ف 2015 و بقا كايتضارب معاه حتا مات ف 9 جوان 2020 .
كتب أوطوبيوݣرافيا ديالو سماها `` 50 صدمة ... و مازال كانحلم '' و نجحات ب شكل كبير بحيت باعت علاين 10 لاف نسخة ف سّيمانة لّولة باش خرجات .

محمد أبرهون، تولد ف 3 ماي 1989 ف تطوان ؤ مات ف 2 دجنبر 2020 ف تركيا، كان كوايري مغريبي .
ف لخر ديال لموسم طلقاتو لفرقة، والاكين بقا كياخد دعم لمادي من عندهوم بسباب لحالة ديالو .
توفا أبرهون ف 2 دجنبر 2020 بسباب هاد لمرض، ؤ ف عمرو 31 عام .
عاود رجع موراها لتطوان ف لموسم 2010-2011 ؤلعب فيه تسعود د لماتشات .
لموسم لي موراه، 2011-2012، لعبو كامل أساسي حدا مرتضى فال ؤ لخر داو لبوطولا لمرة لولا ف تاريخ لفرقة .
أبرهون مشا لفرقة لبرتغالية موريرينسي ف 2017 .
لعب أول ماتش ديالو ف 30 يوليوز 2017 ف لكاس ضد ديسپورتيڤو أفيس .
شهر لي موراه، أبرهون لعب ماتش ديالو لول ف لبوطولة ليݣا نوس ضد ڤيطوريا سيطوبال .
ف 10 شتنبر 2017، ماركا بيت براس ضد إستوريل ف أول ربحة ديال لفرقة ف لبوطولة .
ف لميركاطو د شتوة 2019، أبرهون سنا معا لفرقة تركية شايكور ريزسپور .
يوماين مورما جا، لعب أول ماتش ديالو ف سوپر ليݣ ضد قاسيم باشا .
ف 8 أبريل، ماركا أبرهوم بيت لول ديالو ف لبوطولة والاكين فرقتو خسرات ب7 ل 2 ضد بيشيكطاش .

عبد اللطيف اللعبي تزاد ف فاس ف 1942، هو شاعر، كاتب و ترجمان مغريبي .
صاوب مجلة أنفاس ف 1966 لي كانت مهمة ف التغيير لي كان ف لمجال الثقافي ف لمغريب لكبير .
غادي يتشد فلحبس من 1972 ل 1980 و غادي يمشي ل فرانسا ف 1985 ياخد اللجوء .
فهاديك لوقيتة كان ديجا بدا كيكتب .
اول مرا غادي يعجبو الأدب هو ملي قرا واحد لكتاب ديال فيودور دوسطوييڤسكي .
قرا فجامعة ديال رباط، فالدراسات الفرنسية .
ف 1963 غادي يساهم باش يتصاوب المسرح الجامعي لمغريبي .
كان أستاذ ديال لفرونسي ف رباط ملي وقعو موضهارات مارس 1965 فين ماتو بزاف ديال التلامذ و الأباء ديالهم ملي كانو دايرين مظاهرة ضد واحد القرار ديال الحكومة لي بغات تغير السيستيم ديال التعليم ف لمغريب، و لي ماعجبش الناس .
ف 1966، صاوب مجلة أنفاس معا الشعراء محمد خير الدين و مصطفى نيصابوري .
الرسامين محمد لمليحي و محمد شبعا تاهوما ولاو معاهم .
بداو شوية شوية كيتحولو من غير الأدب و الشعر حتا ولاو شوية كيدويو علا لمشاكل د لمجتمع و الاقتصادية .
مجلة أنفاس خرج منها 22 عدد بلفرونسي و 8 بلعربية و أثرات بزاف علا المثقفين لمغاربة لي غالبا كيكونو ديال ليسار ف لخر ديال 1960، اللعبي غادي يدخل فسياسا، بدا معا حزب التحرر و الاشتراكية، هاد الحزب لي صاوبو علي يعتا هو لي الحزب لي ولا الحزب الاشتراكي، و ف 1970 غادي يصاوب الحركة السرية ديال اليسار المتطرف، إلى الأمام ف يناير 1972، تشد ف لحبس و عدبوه، ف 1973 تضرب ب 10 سنين ديال لحبس، و الدليل لي قالو كيبين بلي اللعبي كان كيتآمر ضد النظام هم واحد الأعداد ديال مجلة أنفاس .
غادي يتشد ف لحبس ديال قنيطرا فين غادي يولي الحباس رقم 18611 .
مورا 8 سنين و نص ديال لحبس، ف 1980، غادي يخرج من لحبس هو و واحد صحابو، و هادشي بلفضل ديال واحد الحملة عالمية كاتطالب باش يطلقوه .
5 سنين من بعد ما طلقوه غادي يمشي لفرانسا و غادي يولي كيكتب ف بزاف ديال لي جونر .
عبد اللطيف اللعبي و مراتو جوسلين كانو عندو 2 دراري و بنت، ياسين تزاد ف 1965، هند ف 1966 و قدس ف 1972 .
ف 30 نونبر 2007 غادي يشد الدكتورة الشرفية من لجامعة د رين 2 .
ف 2008 غادي يربح جائزة روبرت ڭانزو .
ف 2009 غادي يربح جائزة ڭونكور د الشعر .
ف 2011 غادي يربح لجائزة لكبرى د لفرانكوفوني .
ف 2017 غادي يربح لجائزة ديال الشعر دلميكسيك `` نوڤو سيڭلو دو اورو '' .
ف 2015 غادي يكتب قصيدة `` أشهد '' مورا الأعمال الارهابية ديال باريس 10 يناير 2015 .
الكتابا ديالو ديما فيها الانسانية و كيحاول ديما يبقا يدوي علا العدالة و الحرية .
قال `` الشعر مازال ماغادي يحط السلاح '' .
و كيحاول ديما، من خلال الشعر ديالو انه يخلق حوار ديال بصح باش يرجع السلم مابين الثقافات المختالفة، الكتاب ديالو غادي يترجم لبزاف ديالل لوغات، قال : `` الشعر هو لي بقا للبنادم باش يعلن الكراما ديالو، باش مايبقاش مقاب غي الأرقام، و باش الأنفاس ديالو تبقا ديما كينا ف الغوتة ديالو إلا الأبد '' ف أكتوبر 2018، غادي يلوح جوج ديال المجلدات لي جمع فيهم ڭاع الأعمال ديالو الشعرية .

لطيفة أخرباش ( مزيودة ف 20 يوليوز 1960 ف تطوان ) هيا سياسية ؤ صحافية مغريبية .
شغلات مناصب ف مؤسسات إعلامية ؤ حوكومية، منها منصب ديال كاتيبة دولة ف حوكومة لفاسي، ؤ مناصب ديپلوماسية كا سافيرة د لمغريب ف عاداد د لبلدان .
من 1993 تال 2000 كانت مومتيلة ديال لمغريب ف رّيزو لأورومغاربي د تّكوين ف خدامي د تّيصال لي دارتو لّجنة لؤروپية .
كانت أيضا ف لفترة مابين 1992 و 1999 شادة منصب ديال مستشارة د مشروع ف مؤسسة فريديريش ناومان، و نشّطات بين عامي 1990 و2003 ورشات و دورات ديال تّكوين ف مجال تّيصال .
كانت ؤستادة ف لمعهد لعالي د لإعلام و تّيصال، ؤ ف 10 شتنبر 2003 عيّنها لماليك محمد سّادس موديرة ديال نفس لمعهد .
من 2005 تال 2007، كانت موديرة تحريرية ديال جورنال لأمل، لي كان جورنال جيهاوي كيصدر ب دّاريجة ف سلا .
ف 2013 ولات سافيرة د لمغريب ل بلغاريا، ؤ ف 2016 سافيرة د لمغريب ف تونس .

سبقليها كانت وزيرة تّقافة بين 2007 و 2009، وكانت أول مرا فنّانة كاتّاخود لباليزة د هاد لقيطاع .
كنية `` جبران '' خداتها من عند راجل ختها لّي هو لّي تكلّف بيها و كبّرها من بعد ما توفّا لواليد ديالها .
لواليدة ديالها كانت خدّامة مربّية ف دار لأطفال د عين الشّق و هو شّي لّي خلا السّعدية تدوز وقت كبير د صغرها فيها، و داكشّي لّي كبّر فيها روح تّضامن مع لمهمّشين و نّاس ضّعاف ف لمجتمع .
من بعد لباك، تسجلات ف لمعهد د لمسرح لوطني د رّباط و خدات منّو ديبلوم التخصص المسرحي .
كانت عندها ميولات سياسية و كاتلعب أدوار ف مسرحيات لّي كانو كايخلقو ليها مشاكيل مع لبوليس سّياسي د يامات لحسن تّاني .
كانت محسوبة على حزب لتّيحاد لشتيراكي، يّامات كان حزب موعاريض، و وصل حد لمضايقات ل درجة أنها تخطفات فاش كانت غادية تشارك ف برنامج حواري سياسي ديال دّوزيم، هادوك لّي خطفوها تكرفسو عليها و قرّعو ليها شعرها .
ماكملاتش ف لوزارة بسباب لمرض ديالها .
كانت من رّواد د مسرح الهواة ف المغريب و لعبات مع بزّاف ديال لفراقي بحال `` الشهاب '' ، `` المعمورة '' ، `` القناع الصغير '' و لفرقة ديال لمسرحي لكبير الطيب الصّديقي لّي لعبات معاه مسرحية `` ديوان عبد الرحمن المجذوب '' ف 1980 و `` ابو نواس '' ف 1984 و `` الف حكاية و حكاية في سوق عكاظ '' ف 1985 .
ف 1987 أسسات لفرقة د `` مسرح اليوم '' و كانت أول مسرحية ديالهوم `` حكايات بلا حدود '' لّي خرجها راجلها لمسرجي و لكاتب عبد الواحد عوزري و قتابس نّص ديالها من قصايد شّاعر سّوري محمد الماغوط .

خدم فالتلفازة لمغريبية، ومن موراها مشا خدم فلقناة لفرانساوية د '' كنال پلوس '' .
كمل الليسي ديالو فتانوية ابن الخطيب فطنجة وخدا ديپلوم ديال الدراسات لعاليين فلفلسفة فكلية ذلآداب ديال الرباط .
قرّا نور الدين الصايل لفلسفة فالليسي دمولاي يوسف فالرباط .
ومن 1984 حتال 1986 كان مدير ديال لبراميج ف لقناة اللولة .
من 1989 حتال 1990 خدم مستشار سمعي بصري فݣروپ أونا، ومن 1990 حتال 2000 مشا لفرانسا وولا مدير عام ومدير ديال لبرامج ف '' كنال هورايزونز '' .
أول إنتاج كان هو `` لحوت لبيض '' ، اللي كان أول فيلم بوليسي فلمغريب .
ف2002 ولات لقناة كاتنتج فيلم فالشهر، ومعا وصلات 2006 ولات دوزيم كاتخرّج جوج ديال لأفلام فالشهر .

خدا شعبية كبيرة ف 2015 بسباب بزاف د لميمز مبنية على لحوار لي دار ف يونيو 2007 ف لبرنامج د راطونيس كولوراوس معا خيسوس كينطيرو .
بان حتا ف لفيلم لي خرج ف 2005 طورينطي 3 : إل پروطيكطور .
ملي ولا معروف ف لعالام كامل جوايه 2015 ، ولا كيدير حتا عروض ل شركات خارج صبانيا، بحال متلان واحد لإشهار فينلاندي .
لقيصة هي أنه خلا شي مقالي د لپاييلا ف ليل ف لبحر باش يتغسلو راسهم، ؤ ملي رجع ف صباح باش ياخدهم، لقاهم داهم لما د لبحر مع لمد .
ملي كان كيعاود لقيصة كان كيقطعها بزاف د لمرات ب ضحكة ديالو لمعلومة .
شي شهورا مورما تحط، تشاف لڤيديو كتر من خمسة د لمليون مرة ف يوتوب .
ف يونيو 2016، تخدمات لڤيديو باش ضحك على لقرار د لخروج د بريطانيا من تيحاد الأوروبي، فين بان إل ريسيطاس بلي كان موستشار د دايڤيد كاميرون ف تخطيط لحملة د لخروج د بريطانيا من تيحاد الأوروبي .
من أبريل 2021، كتر من 100000 قناة ف تويتش خدمات داك تعبير .
توفا مور ضهور د داك نهار بسباب مضاعفات د لمرض ف عمرو تقريبان 65 عام .

ف 2016 عيطلو لمدرب زيدان باش يلعب ف لول مع لفرقة د لحتياط، ولاكين عجبو لّعب ديالو ودخلو دغيا مع لفرقة لّولة .
لعب حكيمي أول ماتش رسمي ديالو مع ريال ف 1 أكتوبر 2017 ضد إسپانيول برشلونة .

محمد جودار، تولد ف 21 أبريل 1956 ف دارلبيضا، هو ؤستاد ؤ سياسي مغريبي .
بجوجهم من بعد دارو شيكاية عند لبوليس .

ياسمين كاتي مرابط ( سّپنيولية : Yasmin-Katie M'rabet ) ، تولدات ف 8 غشت 1999، هي كوايرية محتارفة مغريبية كاتلعب ف لميليو معا فرقة ليڤانطي لاس پلاناس ف صبانيا ؤ قلب دفاع معا لمونتخاب د لمغريب .
كاتهضر ب صبليونية، نڭليزية، لفرانصاوية ؤ لكاطالونية .
ملي كانت مراهقة، لعبات مرابط بشكل منتاضم معا فرقة مدريد ف ليڭا د لعيالات ؤ دارت كتر من 50 مشاركة ف لماتشات ف پروميار سيري قبل ماتمشي ل رايو ڤايكانو ف 2020 .
موراها تبليسات إصابة خطيرة بعد وقت قصير مورما وصلات، ؤ دارت لبدية لولة معا فرقتها جديدة حتال فبراير 2021 .
موراها، بدلات لجنسية رياضية ديالها ل لمغريب ؤ لعبات معاه أول مرة ف 30 نونبر 2021 أساسية ف لماتش لويدي ضد سينيڭال لي سالا ب 2-0 ل لمغريب ف رباط .
ماركات لبيت ديالها تاني معا لمغريب ف كاس تركيا د لعيالات 2023 ف رباح 3-0 ضد صلوڤاكيا .

كان ناضر د لحبوس ف مكناس و ف آسفي و عندو عاداد د لمؤلّافات منّها كتوبا على دّاريجة و تّرات لمغريبي، ؤ وصف ديال رّحلات ديالو ف لبلدان .
و كان كيقرّي تا ف جّامع .
و سافر ل بزاف د لبلدان بحال دزاير، تونس، مصر، لحيجاز، شّام، فرانسا و بلجيكا .
ف لعام لي موراه رجع ل مصر باش يكمّل قرايتو على لّهجات لعربية، ؤ يخدم على كتابو `` معجم إرجاع الدارج في المغرب إلى حظيرة أصله العربي '' .
و ألّف كتاب أخور ب لعربية سميتو `` الرحلة الثانية '' هضر فيه على مصر .

أبراهام `` ألبير '' الصباغ ( مزيود ف يونيو 1943 ف فاس، توفّى ف 27 فبراير 2023 ف نفس لمدينة ) كان راجل دين يهودي مغريبي و لحاخام ديال مدينة فاس .
بّاه يهودا الصباغ لي كان حجّام و مّو إستير `` ستيرة '' أصراف تاهوما كانو تزادو ف فاس، ولاكين عائلة بّاه أصلها من وزان، و عائلة مّو أصلها صحراوي من الريصاني .
على 13 عام، مشى يقرا ف لمدراسة الدينية التوراتية ( يشيڤا ) ف طانجا .
ملي تسدات لمدراسة، مشى ل كازا باش يخدم أستاد .
بعد عام رجع ل فاس باش يخدم أستاد و عدول و موتق د ليهود، بحال ف توتيق لوراق د الجواج، و الطلاق، و لوصيات، و لوراق د لمعاملات د لبيع و الشرا و لأعمال لمدنية، كيما معمول بيه ف لمغريب .
تتلمد على يد أكبر لعولاما د الدين ليهود ف فاس، و كان لوحيد لي بقى ف لمدينة لي كان عندو ترخيص ب الدبح الشرعي ( شحيطاه ) على حساب الشريعة ليهودية .
كان عندو إلمام كبير ب التاريخ د ليهود ف فاس، و كانو ليهود لي باقيين ف لمدينة كيستاشروه ف بزاف د ليمور الصغار منهوم و لكبار .
وخا كان مقرر باش يتّدفن ف الروضة د لملاح د فاس، لعائلة ديالو لي كانت هاجرات ل إسرائيل قررو باش يدفنوه حداهوم تماك .

جون رونالد رويل تولكين، معروف كتر بسميت ج .
ر .
ر .
تولكين ( تولد ف 3 يناير 1892 ف بلومفونتين ؤ مات ف 2 شتنبر 1973 فبورنماوث ) كان كاتب، شاعر، فيلولوجيست و پروف د لجامعة .
تولكين معروف ب لكتابات ديالو فنوع لفانطازيا .
من أبرز لأعمال لأدابية ديالو فهاد لمجال كاين لهوبيت، سيد لخواتم و سيلماريليون .
من بعد ما كمل قرايتو ف ؤكسفورد و من بعد الخدمة ديالو ف لجيش ف لحرب لعالمية لولا، تولكين خدم كا بروفيسور مساعد ف مادة نّݣليزية فجامعة ليدز ف 1920 .
من بعد ولا پروفيسور ديال نّݣليزية لقديمة فل جامعة د ؤكسفورد ف 1925 و ف نفس لجامعة خدم كا پروفيسور ديال لّوغة و لأداب نّݣليزي .
تولكين شد تاقاعد ديالو ف 1959 .
منين كان پروفيسور ف لجامعة كان من أشد لمدافعين علا تعلم ديال لوغات سيرتو لوغات لي أصلها جرماني .
تولكين خلق تورة ب دراستو ل لقصيدة لأنݣلوساكسونية بيوولف ف لكونفيرونس ديالو لي عنوانها هو بيوولف : الوحش و النقاد و ف لمقالة ديالو لي عنوانها هو فما كيتعلق ب لحجاية لخرافية .

ميݣيل دي سيرڤانتس ساڤيدرا ( ب الصبنيولية : Miguel de Cervantes Saavedra ) كان عسكري و كاتب مسرحي و روائي و شاعر صبنيولي تولد ف ألكالا دي إيناريس، حدا مدريد، الصبنيول، ف 29 شتنبر 1547 ( ماشي مأكد ) .
الصبنيول دارت ليه تكريم كبير من بعد ما دارت تصويرة ديالو على العملة ديال 50 سنتيم .
سيرڤانطيس كان عندو تأتير كبير على اللغة الصبنيولية حتى تسمات `` اللغة ديال سيرڤانطيس '' .
سميتو، الخلفية ديالو، و حتى كيف كان داير هما حوايج اللي ما مأكدينش مزيان .
واخا هو كان كيسينيي سميتو على الشكل ديال `` Cerbantes '' ، الرسام ديالو خدّم السمية `` Cervantes '' و اللي ولات هي السمية الرسمية ديالو .
من بعد، سيرڤانطيس خدّم السمية ديال `` ساڤيدرا '' ، سمية ديال واحد الشخص من الفاميلة البعيدة، فعوض `` كورطيناس '' ( السمية ديال مّو ) اللي كان من المفروض تكون داخلة ف السمية ديالو على حساب الأعراف ديال التسمية ف الصبنيول .
ف القرن 16، بزاف ديال الصبنيول كانو عندهم أسلاف موريسكيين ( المسلمين اللي بقاو مور الغزوة ديال ݣرانادا ف 1492 ) ولا أسلاف من الكونڤيرسوس ( اليهود اللي عتانقو الكاطوليكية ف الوقت ديال الطرد ديال اليهود ف 1492 ) .
ضونك ما معروفش واش سيرڤانطيس كان كاطوليكي ولا كان واحد من هاد الناس .
كاين قبول دابا على التاريخ ديال الزيادة د سيرڤانطيس، و اللي كيحددوه ف 29 شتنبر، و حتال القرن 18 عاد تعتارف ب شكل رسمي ب ألكالا دي إينارس كا المدينة اللي تزاد فيها سيرڤانطيس .
ميݣيل دي سيرڤانطيس هو لولد ديال رودريݣو سيرڤانطيس و ليونور دي كورطيناس .
الأصل ديال رودريݣو من كوردوبا ( الأندلس ) فين الواليد ديالو، خوان دي سيرڤانطيس، كان محامي معروف من أصل يهودي .
و كان كينتاقل دابا و ساعة من دار ل دار .
ليونور جات من أرݣاندا ديل ري ( Arganda del Rey ) و ماتت ف أكتوبر 1593 ملي كانت عندها 73 عام .
كانو عندها وراق كيبينو بيلا عندها سبعة د الولاد و كانت مرا قارية .
ملي رودريݣو كان ف الحبس من أكتوبر 1553 حتال أبريل 1554، هي اللي تكلفات ب الفاميلة .
عاشو كاملين ف كوردوبا حتال 1556 ملي مات جدهم .
ل شي أسباب ما واضحاش، رودريݣو ما ستافدش من الوصية و الفاميلة غبرات و ما بقاتش كاتبان حتال 1564 ملي رودريݣو قرر يدير شكاية ف سيڤييا .
و رودريݣو قدر يكري المباتة ل خوه الكبير اللي كان ماجسطير .
ف 1566، الفاميلة رحلات ل مدريد .
كاين قبول كبير دابا عند المؤرخين بيلا هاد المدكرة هي السباب علاش سيڤانطيس خلّا مدريد .
سيرڤانطيس، ملي شاف بيلا المدكرة ديال البحت د البوليس غاتكون ضعافت، قرر يسافر ل ناپولي، اللي ف داك الوقت كانت تابعة ل التاج ديال الأراݣون .
ف شتنبر 1571، سيرڤانطيس مشا مع الأسطول ديال جون د النمسة، و غلبو العتمانيين ف المعركة ديال ليپانطو .
من غير هادشي، و شي قصايد شعرية، سيرڤانطيس دوّز 20 عام ما نشر فيها والو .
ملي جا يكتب `` دون كيخوطي '' ، الهدف ديالو كان هو يتحدى الطريقة ديال الكتابة الراقية و كان باغي يطيّح من القيمة ديال الروايات ديال الفرسان .
الأجزاء الجوج ديال `` دون كيخوطي '' مختالفين ف العمق ديالهم، بلحاق بحال بعضياتهم ف الوضوح و الرياليزم .
الجزء اللول كان كوميدي و عجب الناس بزاف .

پيرڤيز مشرف ( ب لؤردو پرويز مشرف، مزيود ف 11 غشت 1943، توفّى ف 5 فبراير 2023 ) كاين قايد عسكاري پاكيستاني، و الرئيس لعاشر ديال پاكيستان من 2001 بعدما دار نقيلاب عسكاري .
كان شاد مناصب عسكارية عالية من 1998 تال 2007 .
قرا لماط ف لكوليج لمسيحي فورمان ف لاهور، و مبعد تا ف لكوليج لملكي ديال الدراسات الدفاعية ف لمملكة لمتحدة .
نضمّ ل لأكاديمية لعسكارية د پاكيستان ف 1961، و تخرج منها ف 1964 .
مشا ل لحرب لمرة اللولة ف 1965، ملي كانت لحرب لهندو پاكيستانية، و كان عندو ڭراض ديال ليوتنان .
عام موراها دار نقيلاب عليه، و حطّو ف حبس د الدار .
لحوكومة ديالو توجّهو ليها توهام ب التعدي على حقوق لإنسان .
مشرف كان من أكبر لمساندين ديال لميريكان ف لحرب ديالها على لإرهاب .

عطاه الملك البرتغالي مانويل الأول اللقب ديال نائب الملك ودوق غوا قبل مايموت بشوية، خلاه يكون أول دوق مكينتميش للعائلة الحاكمة، وأول الألقاب اللي كتعطى خارج البرتغال .
كيتشاف غالبا كقائد عسكري عبقري إلى شفنا الاستراتيجيات الناجحة اللي دار فالغزوات ديالو .
من هاد الاستراتيجيات المشهورة : منين سد ݣاع ٠المعابر البحرية للمحيط الهندي للمحيط الأطلسيوالبحر الأحمر والخليج العربية والمحيط الهادئ، الحاجة اللي غتخليه بحال شي بيحرة خاصة بالامبراطورية البرتغالبة، ويكون عائق قدام الامبراطورية العثمانية اللي كانت منافسة فديك الوقت البرتغال ومع الحلفاء ديالها المسلمين والهندوس .
ونزيدو لهادشي بلي أفونصو بنا بزاف ديال الحصون للنقاط المهمة اللي عاوناتو باش يدير شبكة من العلاقات الدبلوماسية على قبل هادشي كولو وزيد وزيد تلقب بالكبير والعظيم، وقيصر الشرق وأسد البحار ومارس البرتغالي .
وهو الولد الثاني ل ݣونزالو دي ألبوكيرك لورد ڤيلاّ ڤيردي ( بالبرتغالية : Gonçalo de Albuquerque , senhor de Vila Verde dos Francos ) اللي كان خدام فالبلاط الملكي ف بلاصة مهمة حيت كان كيجي للعائلة الملكية واخا بطريقة غير شرعية وعلاقة بعيدة، كان مزوج ب '' الدونا ليونور دي مينيزيس '' ، الأم `` أفونصو '' ، الحاجة اللي عطاه فرصة يعيش فالقصر .
قرا أفونصو الماط واللغة الاتينية فالقصر ديال ملك البرتغال أفونصو الخامس وكان مصاحب بزاف مع الأمير جواو، من بعد تديبلاصا باش يخدم فشمال افريقيا لعشر سنين تما فين تعلم وخدا الخبرة العسكرية .
عام 1471، شارك في حملة دارها الملك أفونصو الخامس باش يغزو طنجة وأصيلة ف لمغريب، فين خدم سنوات كعسكري .
وفسنة 1476 , عاون الأمير جواو فالحرب ديالو ضد قشتالة، وساهم من بعد فحملة بحرية تصيفطات لشبه الحزيرة الإيطالية باش يعتقو ملك أرغون فرناندو الثاني فسنة 1480ضد الغزو العثماني لأوترانتو واللي تسالات بالرباح ديال القوات المسيحية .
من بعد مارجع عينو ملك البرتغال الجديد `` جواو الثاني '' كبير ياورات القصر الملكي .
هاد العلاقة خلاتو يوصل للبحرية البرتغالية .
وفعام 1489 رجع عوتاني باش يخدم فشمال افريقيا، كقائد للمجموعة المدافعة على حصن غراسيوسا اللي كاين فجزيرة فنهر واد لوكوس حدا مدينة العرائش، ولى من بعد جزء من حرس الملك جواو الثاني سنة 1490، ورجع ل أصيلة عام 1495 حيت قتل خوه الصغير كاع مارتم .

فلاڤيوس كريسكونوس كوريپوس كاتب ؤ شاعر ؤ توارخي أمازيغي روماني عاش ف لقرن 6، ؤ لي لكاريير ديالو عرفات زديهار تحت لحكم ديال لأباطيرا لبيزنطيين يوستينيان لّول ؤ يوستين تّاني .
لأعمال لمعروفة ديالو هوما قصيدة ملحامية ب عنوان يوهانيس Iohannis، ؤ قصيدة خرة ب عنوان `` مدح يوستين لأصغر '' In laudem Iustini minoris .
كوريپوس كيتّعتابر ف لغالب آخر كاتب لاتيني موهيم ديال لعصر لقديم .
بعض تّوارخيا كيعتاقدو بلي راه هوّا نفس شّخص لمعروف ب سميت كريسكونيوس أفريكانوس، لي كان فرايلي عاش تال لقرن 7، ؤ لي ألّف كتاب ديال لقانون لمسيحي ب عنوان `` كونكورديا كانونوم '' Concordia Canonum، ولاكين ماكاينينش أديلّا كافية كاتتبت هاد لفرضية .
مامعروفة تا حاجة على كوريپوس من غير داكشي لي مدكور ف لقصايد ديالو .
على ماكيبان كان شاد لمنصب ديال نوطير ف لمحكمة تحت لإدارة ديال أناسطاسيوس، لي كان أمين لمال ديال يوستينيان لّول .
ف لأواخر د لفترة د لحكم ديال يوستينيان، كوريپوس هاجر من شمال إفريقيا ل لقسطنطينية ( دابا إسطنبول ف تركيا ) ، ف لغالب حيت فقد لممتلكات ديالو ملي هجمو لڤندال على لبيزنطيين، ؤ تّورات لمورية لي شعلو موراها .
هاد لقصيدة ماتّكتاشفات تال لقرن 19، ؤ كاتعاود على لجينيرال يووانيس طروݣليطا لي كان كوماندان ديال لجيش لبيزنطي ف شمال إفريقيا، و لي حارب لمور ؤ قدر يتغلب عليهوم .
يوهانيس، لي كان هدية ل لأعيان د مدينة قرطاج، فيه 8 د لݣزوات، لّخر فيهوم ماكاملش، ؤ 5000 سطر .
لكتاب كيبدا فاش يوستينيان عطا أمر ل لجينيرال باش ينضم ل لحرب، ؤ كيسالي فاش نتاصر ف معراكة قرطاج ف 548 ميلادية .
لكتاب كان مدكور عند توارخيا بحال يوهانيس كوسپينيانوس، ؤ كان سّلطان لعتماني سليمان لّول دمّر نسخة ديالو، ولاكين ماتّكتاشفات نسخة خرة منو تال 1814 ف ميلانو ف طّاليان .
لقصيدة د يوهانيس قيمتها كاتّجاوز لمحتوى تّاريخي ديالها، لي كيوصف شّعوب ديال شمال إفريقيا ف لعصر لقديم لّخر، ؤ كاتّعتابر تحفة أدابية كبيرة د لّاتينية .

مولاي عبد الحفيظ هو السلطان اللي حكم المغريب ما بين 1908 فاش خدا العرش ديال اخوه عبد العزيز و 1912 فاش تنازل على العرش لمولاي يوسف .
مولاي عبد الحفيظ عندو حتى أشعار ديال الملحون بالدارجة، اللي جمعهم عباس الجراري ف ديوان صدر ف 2014 .
و باه هو لحسن لّول .
كان امير للي مهتم بعلوم الدين و كان تيكتب الشعر .
عينو خوه عبد العزيز خليفة على مراكش .
ف لبدية كان من لمعارضين لتدخل لفرنسيس ف لمغريب .
هادشي خلاه يتمرد على خوه و يعلن راسو سلطان ف مراكش ف 1907 .
و ف 1908 غادي ياخد لعرش د خوه .
لكن من بعد غادي يلقا بلي السلطة ديالو ضعيفة .
فا غادي يتحاصر ف فاس من قبايل لي تمردات علبه سنة 1911 و غادي يطلب دعم لفرنسيس .
و من هنا غادي يسني معاهدة فاس ف 1912 .
و لمغاربا غادي يبداو يسميوه سلطان لفرنسيس .
من بعد غادي يتنازل على لعرش ل خوه مولاي يوسف سنة 1912 .
غادي يعيش شوية ف فرانسا و ف طانجا و من بعد ف سپانيا ف فترة لحرب لعالمية اللولا .
من بعد غادي يرجع ل فرانسا لي غادي يموت فيها عام 1937 .

و كان تا جينيرال، وزير ديال الدفاع، مدير لمخابرات لعسكرية، و بين 10 فبراير 2019 و 10 فبراير 2020، رئيس لإتحاد لإفريقي .
خلاق السيسي ف لقاهرة، و موراها دخال ل لجيش لمصري .
ف 1992، السيسي خدم لتراينينݣ ف واتشفيلد، ف لمملكة لمتحدة، و بعد ف 2006 عاوتاني ف كارليل ف لميريكان .
السيسي رجع مدير دلمخابرات لعسكرية، و بعد التورة ف 2011، ولا الرئيس جديد سميتو محمد مرسي و حط السيسي وزير الدفاع الجديد ف 2012 .
السيسي كان دار واحد لينقيلاب لعسكري ف 2013 ونجح فيه و حيد مرسي من الرئاسة .
و ف 2014 السيسي رجع رئيس د مصر بعد لينتخابات، لي نجح فيهم ب 97 % ديال لأصوات .
السيسي و لجيش لمصري عندهم لحكم شوية دكتاتوري ف مصر .
و هادشي بان أول مرا فلإنتخابات لولانية ديالتو لي كان واحد العدد ديال أصوات ليه ماشي معقولة، و من بعد النضام بدا يخدم بزاف ديال التعديب لجسدي، لإختطافات و قمع حرية تعبير مع أي واحد نتاقد لحوكومة و ماكانش مؤيد ل الرئيس .
و لإنتخابات الرئاسية لي تدارت ف 2018 نجح فيها ل تاني مرة الرئيس سيسي .

أبراهام سرفاتي، تولد فـ16 يناير 1926 فدارلبيضا ؤمات فـ18 نونبر 2010 فمراكش، كان مناضل سياسي مغريبي .
بسباب لأنشطة ديالو، فـ1952 نفاتو لحوكومة د لحماية لفرانصا هو وختو إڤلين حتال 1956، حيت بنسبة ليها هو ماشي مغريبي والاكين برازيلي .
بات أبراهام عاش فلبرازيل 17 لعام قبل ما يرجع للمغريب فـ1923 .
فيناير 1972 تشد لمرة لولا ؤتعدب، قبل مايطلقوه مورما ناضو موضاهارات طلابية .
فداك لوقت لي كان سرفاتي محضي بسباب نشاط ديالو، تخبا فمارس 1972 هو ؤواحد من صحابو، عبدلطيف زروال، عند واحد لؤستادة د لفرانصاوية كريستين دوغ لي عاوناتهوم بجوج .
من بعد شهورا ديال تخبية، أبراهام سرفاتي ؤعبدلطيف زروال تشدو عاوتاني فـ1974 فدرب مولاي شريف، زروال موراها غبروه ؤماعاودش بان .
فأكتوبر 1977، تحكم عليه هو ؤخمسا خرين ب لمؤبد بتهمة تهديد أمن دولة، والاكين غالبا سباب لحقيقي هو لموقف ديالو من لقضية ديال صحرا؛ بقا مشدود ف لحبس د لقنيطرة تقريبان 17 لعام حتا عفا عليه لماليك فـ13 شتنبر 1991 .
نيشان مورما خرج من لحبس، سلطات صيفطاتو لفرانصا حيت بنسبة ليها هو ماشي مواطن مغريبي والاكين برازيلي، عاش تما هو ؤمراتو كريستين دوغ لي تزوج بها ف لحبس فـ1986، حتال شتنبر 1999 ملي رجع للمغريب ؤردو ليه لپاسپور ديالو .
مات أبراهام سرفاتي نهار 18 نونبر 2010 فواحد لكلينيك فمراكش، ؤتدفن ف لمقبرة ليهودية ديال دار لبيضا .

لواليد ديالو جا من قبيلة ديال أرغن ؤ لواليدة ديالو جات من لقبيلة ديال إمسكالن اللي بجوجهوم فروعا ديال مصمودة .
السيد هادا عندو تأتير عضيم و كبير ؤ ماليه متيل على لمغريب سيرتو فالدين و السياسة و لاتر ديالو باقي حتال دابا حيت معا التأسيس ديالو ل أعضم دولة ݣاع فلغرب لإسلامي وخلا بيها لمغريب يوصل ل حد التواسع ديالو ب لفضل د لمحضار و لعشير ديالو عبد لمومن لݣومي، هوا اللول اللي دخل مفهوم `` إمارة لمؤمنين '' ل لمغريب و ماعتارفش ب لخلافة ف لمشرق د لعباسيين و لفاطميين .
ؤ هوا اللي حط لقاعيدة د لحزب الراتيب اللي كايتقرا ف الجوامع د لمغريب جماعة ليومينا هادا فلفجر و لمغرب، ؤ هوا بنادم اللولاني اللي تشهد بالديكر دلكلمة ديال `` مخزن '' باش يمعني على السلطة لمركزية ديال لبلاد .
زعما `` أسعدي !
أسعدي !
هاد الدري كان قراي واعر حتا فعمر صغير قدر يحفض لقران و لحاديت و يعرف شحال من حاجة فالدين حتا سماو عليه دوارو ب `` أسافو '' زعما لمشعل حيت `` إيفو '' بتاشلحيت هيا `` ضوا '' / `` نوّر '' .
داكشي اللي قرا بن تومرت ولا أسافو فدوارو الصغير فسوس ماقدوش وماشبعش من لعافية دلقراية و التبقشيش اللي شاعلة فيه داكشي علاش مشا ل لأندالوس ف قرطبة اللي كانت لعاصمة و لحاضرة د لعلوم فداك الزمان و قرا عند أساسيد كبار لهيه بحال لقاضي بن حمدين اللي كان واحد الساد مجهد و مشهود ليه بمعرفتو لواسعة .
مورا مادوز شي بركة د لوقت تما داز ل لمشرق و سبق ب لإسكندرية ف ميصرا ؤ كان ولف يحضر للدروس ديال بوبكر الطرطوشي و عاد داز ل لحجاز تما فين دار لفرض د لحج وزاد كمل طريقو لبلاد الشام و منبعد ل بغداد ف لعيراق فاش تلقا لعلوم عند عولامها لكبار .
فاش بن تومرت وصل ل هاد لبلدان لقا باللي الدولة لمسلمة د لعباسيين بدات كاضعاف و لحملات الصاليبية قدرات تزطم على لقدس ف 1099م .
تما لغزالي عجباتو الشخصية ديال أسافو ؤ وقتما كان الشيخ كايدوي عليه معا جماعتو كايقول ليهوم : لابد لهذا البربري من دولة، أما أنه يثور بالمغرب الأقصى ويظهر أمره و يعلو سلطانه و يتسع ملكه فان ذلك ظاهر عليه في صفائه و بائن عليه في شمائله وردت بذلك الأخبار ودلت عليه العلامات و الآثار .
زعما هاد الشلح والابدا ماغايدير دولة، وغايبلبلها ف لمغريب لبعيد وكاينين إيماري باللي غايعلا شانو ؤ غايوساع سلطانو و ملكو حيت هادشي باين عليه فصفاه و خصايلو، هاد لهضرة غايوصلوها ليه دوك الناس اللي كانو حاضرين ل بوحامد لغزالي فاش قالها ... ؤ فاش غايفكر يرجع ل بلادو ف لمغريب بن تومرت غايزيد لياقين ديالو ب الدعوة ديالو واللي واقفة على `` الأمر بالمعروف و النهي عن المنكر '' وباش يعاود يصحح لعاقيدة ل الناس ؤ يهديهوم ل الطريق لمسلكة .

الحسن الاول بن محمد، تولد عام 1836 ف تادلة و توفا عام 1894، هو سلطان لي حكم المغريب ما بين 1873 و 1894 من بعدما خلف باه محمد الرابع .
هو حتا لواليد ديال 3 سلاطين للي حكمو لمغريب هوما عبد العزيز و عبد الحفيظ و يوسف بن الحسن .
لكن هاد الفكرة لقات معارضة من دول ؤروپية خرة بخال ألمانيا و سپانيا .
ف عام 1880 ف لعهد ديالو غادي يكون مؤتمر مدريد لي غادي تشارك فيه 12 دولة ؤروپية و لمغريب .
هاد لمؤتمر غادي يأكد علا ستقلال لمغريب و لكن غادي يعطي متيازات كبيرة لؤروپيين .
ف مثلا لؤروپيين و لمحميين غادي يتعفاو من عدد من الضرائب الحاجة لي غادي تخوي خزينة الدولة .
لحسن الاول غادي يدير حتا واحد سياسة ديال التقشف باش ميضطرش يتسلف من لؤروپيين و لكن النتيجة ديال هادشي هي ان الجيش غادي يضعاف قدام القبائل لي ممكن تمرد ف أي لحظة .
باش الحسن الاول يضمن ولاء هاد القبائل غادي يدير عدد من الرحالات ف ڭاع نواحي البلاد اهمها رحلة لي غادي دوز من فاس ل تافيلالت ل مراكش ل ݣلميم .
لحسن الاول غادي يعين موحا أوحمو الزياني قايد ف خنيفرة .
موحا أوحمو غادي يولي من اهم المقاومين د لستعمار ف لقرن لعشرين .

كيتّعتابر من بين لمودافعين على حقوق لإنسان، ؤ كتب بزاف على لحرية دّينية ف لبلدان لإسلامية ؤ لقضايا لمتعلقة بيها .
لمقالات ديالو تنشرو ف هافينطون پوسط، لوموند، نوير تسورشر تسايتونڭ، بازلر تسايتونڭ ؤ جورنالات خرين، ؤ تا ف سّيت ديال مؤسسة ريتشارد داوكينز .
ف 2017، لغزالي خدا لجنسية سّويسرية، ؤ تّعتابر من بين 14 شخصية سويسرية لأكتر تأتيراً من طاراف جورنال بازلر تسايتونڭ Basler Zeitung .
ف 2018، تّعتابر سّويسري د لعام من طاراف جورنال زونطاڭ تسايتونڭ من بين 30 شخصية، ؤ ف نفس لعام كان ف ليستة ديال مجلة `` هو إز هو '' Who is Who ديال 200 شخصية معروفة من زيوريخ .
جدو كان بنا جّامع د لقرية، ؤ بّاه لي كان خدام ضونتيست، كان باغيه يولّي إمام .
تحوّل معا فاميلتو ل ليبيا ل سنوات ف طّفولة ديالو، قبل مايرجعو ل لمغريب مرة خرة .
وخا صّوفية عندها تعاليم إسلامية روحانية كتر من ما هيّا دوڭماتية، لغزالي عتابر بلي دّين لي تربّا عليه كان متزمّت ؤ منغالق .
ف 2010، بدا كيكتب بلوڭ سميتو `` بهموت '' لي عبّر فيه على لأراء ديالو على دّين ؤ لمجتمع .
لبلوڭ ولّا معروف ف لمنطقة د شمال إفريقيا ؤ شّرق لأوسط، ؤ تلّقا لغزالي بسبابو تهديدات ب لقتل، سيرتو حيت كان من نّاس لّولين ف لمغريب لي علنو على لإلحاد ديالهوم ف صّوشل ميديا .
ب سباب هاد تّهديدات، ضطر باش يخرج من لقرية ديالو، سيرتو بعدما تطرد من لمدراسة ؤ تعرض ل عتيداءَات لفضية ؤ جسدية .
ف 2011 حصل على لجوء إنساني ف سويسرا ؤ نتاقل تماك .
بان ف بزاف د لموناسبات من بعد ف برامج ديال قنوات تلفازية باش يهضر على لحريّات دّينية ؤ لحقوق د لأقليات .

عبد الله العروي ( تزاد ف 7 نونبر 1933 ف أزمور ) ، هو مفكر مغريبي تايكتب على تاريخ د لمغريب و لفلسفة و حتا الروايات .
عندو معا لأفكار ديال لحداتة و لقيم لإنسانية .
ماتت لواليدة ديالو وهو صغير .
مشا لابتدائي ولإعدادي ف أزمور و مراكش و مبعد مشا لرباط فين خدا لباكالوريا عام 1953 .
مشا ل فرانسا مبعد لباك باش يقرا لعلوم السياسية و تما فين خدا ليصونص ف الدراسات السياسية ف باريز عام 1956 .
كمل قرايتو و خدا ديپلوم لميتريز ف التاريخ عام 1958 و التبريز باش يوللي أستاد ف لإسلاميات عام 1963 .
خاد الدوكتورا عام 1976 و لبحت سميتو `` الأصول الاجتماعية والثقافية للوطنية المغربية : 1830-1912 '' .
خدم أستاد ف كلية لعلوم لإنسانية ف لجامعة ديال محمد الخامس حتا خدا التقاعد عام 2000 .
لكتوبا ديالو كان فيهم النقد لإيديولوجي و حتا التاريخ و لأنظمة و الروايات .
نشر لكتابات ديالو ف بزاف ديال لمجلات بحال أقلام ( ف الرباط ) ، مواقف ( ف بيروت ) ، دراسات عربية ( ف بيروت ) ، ديوجين ( ف باريز ) .

عزيز داودة : ( بالفرنساوية Aziz Daouda ) ، خلاق فرباط نهار 15 ماي 1951، مدريب ألعاب لقيوى وجراي مغريبي شحال هادي .

سوسوݣا مالييطوا ( 1841 - 22 غشت 1898، صاڤاي ) كان حاكم وملك ديال صاموا فاللخر ديال لقرن 19 .
من مورا ليتيفاقية التلاتية اللي قسمات لبلاد فاش سالات لحرب لأهلية الصاموية اللولة، تختار باش يولّي ملك على ݣزاير صاموا ف1881 .
لوپيپا هرب من أوپولو باش يݣيّد لمقاومة فصاڤاي .
ف1883 تخاد للحبس تفرض عليه يبيع صاڤاي لألمانيا، ويخليهوم يديرو حماية على ݣزيرة أوپولو .
زيادة على هادشي دارو إقامة عامة فأپيا .
ف1891 مشا لواحد لكنيسة فلالوڤي، مع عسكر فيه 1000 دالرجال .
الناس ديال لكنيسة وصفوه باللي هو `` راجل كبير ومزيان بزاف '' ، وعندو `` صوت غليض طايح '' ، الطولة ديالو `` 175 سم، ولوزن ديالو 90 كيلو '' .
تانو طلب لمساعة ديال لمملكة لمتحدة ولميريكان، وفمارس 1899 تقصفات مدينة أپيا .
لوضع فلبلاد تأزم كتر فاش مات لوپيپا، الشي اللي خلاّ لحرب لأهلية الصاموية التانية تنوض من بعد .

كريستين دوغ، ولا كريستين دوغ-سرفاتي، تولدات فـ12 نونبر 1926 ف مونپوليي ؤ ماتت فـ28 ماي 2014 ف باريز، كانت كاتيبة ؤ مناضلة د حقوق لإنسان فرانصاوية .
باها پيير دوغ كان فيزيائي ؤ عميد ديال لجاميعة د كون حتا جرا عليه ڤيشي حيت مابغاش يطبق قوانين ضد ليهود، موراها فـ1944 عينو دو ݣول پريفي ديال كالڤادوس .
حاولات كريستين تدي ولادها بجوج كريسطوف ؤ ليز لجزاير والاكين باهم كان رافض لفكرة، وبسباب هادشي طلقاتو .
ولادات معاه بنت سميتها لوسيل .
داك ليسي كانو فيه بزاف ديال لموناضلين ديال 23 مارس ؤ إلى لأمام .
والاكين موراها بعاماين عاودو تشدو بجوج، زروال غبروه ؤ ماعاودش بان ؤ سرفاتي تحكم عليه ب لمؤبد .
ؤ بقات كريستين كاتدافع على سرفاتي باش مايطيحش ف نفس لمصير د زروال .
فـ1986، تزوجات بيه ؤ هو مسجون باش تقدر تبقا تزورو ف لحبس ديال لقنيطرة، مورما تدخلات فهاد لقضية مرات رائيس لفرانصاوي ميطيرون .
ماتت كريستين دوغ فـ28 ماي 2014 فسبيطار طينون ف باريز، ؤ كان عندها 87 عام .

كانو عندهم ولد سميتو رشيد تزاد 3 فبراير 1964، و ياسمية تزادت 26 فبراير 1965 .
و كان عاونو أمقران و شي وحدين خرين .
وزير الخارجية ديال بريطانيا، سير اليك دوݣلاس هوم قال بلي كانو تافقو بلي ماغاديش يتعدمو .
بزاف ديال الناس مشاو للݣنازا ديالو .

مولاي أحمد لوكيلي ( تولد ف فاس ف 1908 - مات ف الرباط ف 25 نونبر 1988 ) كان موسيقار مغريبي ديال لموسيقا لأندلسية، اللي كاتسمًا تا لموسيقا د لآلة .
كان لوكيلي تيتسمًا بلعميد ديال موسيقا لآلة فلمغريب , حيث كان ضابطها مزيان وواعر فيها .
قيدوه دارهم فلمسيد وحفظ لقرآن وتعلم يقرا ويكتب .
موراها مشا يكمل قرايتو ف جامعة لقرويين، وتما فين بدا يتولع بالأندلسي وتعلمو من بزاف د الأساتدة .
لوكيلي كانو عندو نشاطات مع الوطنيين بحال علال لفاسي ومحمد بلحسن لوزاني، وداكشي دارلو مشاكيل مع لاستعمار .
خرج لوكيلي من فاس ف 1937 ومشا لطنجة، وبغا ينسا لفن ومشا حل حانوت د لبيع و الشرا يعيش بيه .
ولكن بزاف د الناس فطنجة عرفوه مجهد فلأندلوسي وبقاو عليه حتا قنعوه باش يرجع للفن .
ف 1940، غادي يأسس لجمعة د `` إخوان لفن '' ف طنجة، وغايكون هو الرئيس ديالها .
ف 1952، ولاً هو الرئيس د لوركيسطرا د لإذاعة لوطنية ف الرباط، وبقا قابط ديك لخدمة تا مات ف 1988 .

مراد زاوي ( مزيود ف 23 أبريل 1980 ف الدار لبيضا ) هو مومتيل مغريبي، بدا لمسيرة لفنية ديالو عام 2004 .
باه كان كيصنع الصبابط، و مو كنت أستاذة تاع الصيونص .
تلقى تعليمو ف نفس لمدينة، و خدا ف عام 1999 شهادة لبكالوريا قبل ما يمشي لمريكان يكمل قرايتو .
بعد ما رجع ل لمغريب، نضم ل مسرح لهواة، و مثل ف بعض لإشهارات .
توقف على التمثيل بعدما مرض باباه فا ضطر يقابلو و يقابل خدمتو .
بعد ما مات باباه، رجع ل التمثيل، و ختاراتو لمخرجة نرجس النجار للعب أحد لأدوار رئيسية في Wake-up Morocco ف عام 2006 .
من ديك ساعات و هو خدم فبزاف د الأعمال بلا توقف، و هي مقسمة بين لأعمال المغربية ( الڭراب، الخط الأحمر، رجال من طين، حراش، وليدات كازا، ولدت في مكان ما، المسيرة الخضراء، هادي والتوبة، مي تاجة،… ) و لإنتاجات الدولية لمشتركة و لأجنبية .
وباش يطور من لمشاركة ديالو ف لأعمال الدرامية و السينمائية لأجنبية و خصوصا لميريكانية، قرر لإستقرار نهائيا ف لوس أنجليس ف ولاية كاليفورنيا عاصمة صناعة ترفيه ف ميريكان .
و تلاقى بمرتو تماك و دخلو لقفص الذهبي عام 2016 .

باݣا ؤلا باݣاس هو لماليك لّول ف تّاريخ لّي معروف بلي حكم مملكة موريطانية ( سمية لقديمة د لمغريب ) مامعروفش بزاف على حياتو من غير كونو عاون لماليك د نوميديا ماسينسا ف لحرب لبونيقية تانية .
ؤ لعاصيمة ديالو كانت واقيلا ف شالة ( الرباط دابا ) ؤلا ف تامودا حدا تطوان .
ف 206 ق.م .
باݣا عاون ماسينيسا لّي كان ديك سّاع أمير ديال مملكة ماسيليا ( نوميديا شّرقية ) ، ؤ كان راجع من إيبيريا باش ياخد لحق ديالو ف لحكم، من بعد ما مات بّاه لماليك ݣايا، ؤ زرب عليه ولد عمو لاكومازيس .
حيت ماسينيسا كان خاصو يسافر وسط لمملكة د ماسيسيليا ديال سيفاكس، لّي كان لعدو ديالو، باݣا عطاه 4000 فارس موري كا حراس شخصيين .
ملي ماسينيسا وصل ل لهدف ديالو، ݣال ل دوك لفرسان باش يرجعو ل بلادهم، وخا كانو عندو غير 500 فارس نوميدي .
هاد رّواية كتبين أن باݣا كان ماليك عندو حكم فعلي ؤ سلطة كبيرة علا مساحة د لأرض مابيهاش، غالبا من لمحيط لأطلسي تال واد مولوكا لّي أغلبية د لمؤرخين متافقين أنه واد ملوية ف لمغريب، مي لحدود لجنوبية ديالو مامعروفاش مزيان .
لقبايل ديال لأطولول لّي هيّا قبايل جيتولية، كانت واقيلا ديجا ف لجنوب ديال مملكة موريطانية، ؤ كانت كتحد من سّلطة ديالو ف دوك لمناطق .
من أهم لمدون لّي كانو تحت سّلطة ديالو، كاين ليكسوس، طنجة، وليلي، تامودا، ؤ سلا .
ف نّقيشات لّي تلقاو ل حد سّاعة سّمية ديال باݣا كتّكتب عادة ب هاد شّكل BGY .

فاطنة ݣبوري فنانة تشكيلية عصامية تزادت عام 1924 ف تنين غربية، دوار صغير قريب ل أسفي .
ماتت ف 27 يناير 2012 .
تزادت وسط عائلة محافضة بزاف، فاطنة عمرها دخلت لشي مدرسة و قرات فشي تكوين ديال الفن، حتا ل 1984، وهي عندها 59 عام، ومن بعد ما شجعها ولدها أحمد مجيداوي اللي حتا هو فنان تشكيلي وأستاذ ديال الفنون التشكيلية، بدات فاطنة كا ترسم .
فواحد التصريح ديال ولدها أحمد كا يقول فيه من بعد الموت ديال الوالد، الواليدة كانت مضيومة ومنعازلة .
فاش شفتها هكاك، واحد النهار عطيتها شيتة والصباغة ولوحة وقلت ليها رسمي أي حاجة .
وهي ترسم واحد المرا كا تنسج زربية .
صراحة كانت لوحة زوينة بزاف واللي غادي نبقا محافض عليها .
الموهبة تقدر تبان بالصدفة، و وخا داكشي، الروعة ديال الطابلوات اللوالا د فاطنة كبوري ما فيهم نقاش، ومع مرور السنين، الموهبة ديال ديك المرا اللي غادي تّسمى من بعد `` ذاكرة آسفي '' غادي تزيد تتطور، الفنانة بدات كا تخدم فالسكات وبلا ما تبان، مواضيعها هي عبارة على مظاهر الفرحة والذاكرة ديال الأحياء الشعبية، الشي اللي غادي يزيد فالشهرة ديالها .
اللوحات ديالها بسيطة، أصلية، الفهم ديالها ساهل .
فلوحاتها كا نلقاو مواضيع شعبية بحال الطبيعة ديال البادية، اللباس الفلكلوري، قطيع الغنم، مشاهد ديال حياة البادية، العراسات، و عيالات كا ينسجو الزرابي، كا يطرزو، ؤلا كا يطيبو .

