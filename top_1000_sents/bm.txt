El-Hadj Umar ibn Sa ’ id Tal , ( san 1797 – 1864 ) tun ye Tlebi Afrika marakɛla , Silameya mɔgɔkalannen ani Tukulor mansa ye min ye mansamara sintin o tun bɛ kafolikɛ bii Gine fan caman na , Senegal , ani Mali .
Jona , a ye kawantili daminɛ ani sɛbɛnni ka kɛnyɛ ni sigi tɲɔniw ani Cɛla-Atlantik jon jago .
ɲanamaya kunfɔlɔ Umar bin-Said bangera Halwar kɔnɔ , Futa Tooro ( bii Senegal ) .
Umar Tal donna madrassa la a demisenma kasɔrɔ k ’ i kunshin Hiji ma san 1820 .
San caman kalan kɔfe , Umar Tal seginna san 1826 n ’ aka tɔgɔ kura “ El Haj ” ka kɛ Tijaniyaw ka kalifa ye Farafinna .
A sigira Sokoto , minkɔnɔ a ye muso caman ta , o do lakelen tun ye Fula Sultan Muhamad Bello denmuso ye .
San 1836 , El Haj Umar Tal tamara ka taa Futa Jalɔn o kɔfɛ Dingiraye ( bii Gine ) yen a y ’ aka jihadi labenw damine .
San 1848 , Elhaj Umar ka Fila kɛlɛbolo labenne ni Tubabu marifaw ye , ye kɛlɛ bin Madenka dafɛ dugu caman kan k ’ u minɛ .
Umar Tal sɔrɔla k ’ i kun da Kayi kan Mali la , ka dugu caman wɛrɛ minɛ ani tata Kayi dugu dafɛ min ye bii sangawili yala ɲɛshinyɔrɔ dɔ ye .
Aprilkalo , san 1857 , Umar Tal ye kɛlɛ bin Khaso mansamara kan ka dagasigi Franse marakelaw ka kɛlɛbolo kan Medin .
Daga in ciɲena Juye tle 18 tumanin Luis Federb , min tun ye Senegal ka Franse Jamanatigi ye nalen ni dɛmɛn kɛlɛbolo ye .
Bamananw Kɛlɛli Dɛsɛlen ka Fransew bin , Elhaj Umar Tal ye binkaniw dabɔ Kaarta ani Segu Bamanan mansamara kan. Kaarta faaba Saheli ɲɔrɔn bira jona Umar Tal bolo an ’ aka mujahidinuw , Segu daara o kan Marsi tle 10 , san 1861 .
Tumamin Umar Tal ka kɛlɛw tun ɲɛshinen Bamanan josonaw ani Franse Kreciyenw ma , sisan a y ’ i ɲɛshin Silame dugu fitiniw ma .
A denkɛ Ahmadu Tal sigilen Almamiya la Segu , Umar Tal tamara Joliba babolo fɛ k ’ i kunda Masina ani Hamdalayi kan .
Yen , mɔgɔ 70000 sara kɛlɛ saaba senfɛ kakɔn Hamdalayi ka bi ani ka dagakolonci Marsi 16 , 1862 .
Sisan Cema Joliba dafalen b ’ aka mara kɔnɔ , Umar Tal ye kɛlɛ ta ka Tumutu sɛgɛrɛ , nka Burdamew , Suraghaw ani Filaw ka kɛlɛbolow faralen ɲwankan y ’ a gen ka segin .
O tuma muruti dabɔra Hamdalayi Balɔbɔ ka ɲɛmɔgɔya kɔnɔ min ye Masina mansa Amadu Amadu balima ye , min fagara Umar Tal bolo .
San 1864 , Filaw ni Kuntaw ka kɛlɛbolo faralen ɲwankan Balɔbɔ b ’ u kuna , ye Umar Tal n ’ aka kɛlɛbolo gen fo Bajangara yenmin Umar Tal sara aka marifamugu lasagolen pɛrɛnni senfɛ , Februye tle 12 .
A mɔden Tijani Tal blara a nɔ la , watimin a denkɛ Amadu Seku ye fen bɛɛ kɛ ka Segu to aka mara kɔnɔ .
Labanna , Fransew ye Segu mina san 1890 .
Elhaj Umar Tal tolen kabako-mɔgɔ ye Senegal , Mali ani Gine , ali n ’ aka kɔfɛnw bɔlen ɲwan ma jamana ninu kɔnɔ .
Tumamin Senegalikaw bolo , a tun ye Franse-kunben cefarin ye , Mali ka tayɔrɔ bɛ jengɛ k ’ a mankutu innafo binganina min ye sira laben Fransew ye ni Tlebi Afrika fanga laghafoli ye .
Umar Tal tɔgɔ kɔrɔtalen Marys Kondé ka Segu tariku lakali kɔnɔ .
Mansaya Bruju Kɔnkɛra ni Mɔgɔsi Tukulor Mansamara ka Kalifa San 1850 – 1864 Nɔblara ni Tijani Tal

Emmanuel Jean-Michel Frédéric Macron ( Amiens , Desanburukalo tile 21 , san 1977 ) ye Franse politikikɛla ye , Franse jamanakuntigi mugan ni duurunan ani Andorra masakɛɲɔgɔn kabini san 2017 .
Foroba baarakɛla kɔrɔ ani wariko banki kɛrɛnkɛrɛnnen , a tun ye Faransi banki Rothschild & Cie baarakɛla ye ani a jɛɲɔgɔn ye ani kɔfɛ a kɛra sɔrɔko ladilikɛla ye jamanakuntigi François Hollande fɛ ( 2012 ) .
San 2014 a kɛra sɔrɔko , sɛnɛfɛnw bɔli ani nizɛri koɲɛw minisiri ye .
Awirilikalo san 2016 , a ye cɛmancɛ politikitɔn dɔ daminɛ ¡En Marcha ! .
Awirilikalo o kɔfɛ a y ’ a ka baara bila sɔrɔko minisiri la walasa k ’ a yɛrɛ di ¡En Marcha ! , k ' a sɔrɔ a ma ban ka kɛ kandida ye san 2017 Faransi jamanakuntigi ka kalata la ni Hollande bɔra a ka baara la .
A bɔra fanga la ka kɛ Gofɛrɛnaman ka minisiri ye min nafa ka bon kosɛbɛ ani Faransi ka numanfɛ politikikɛla min ka di a ye kosɛbɛ .
Macron fana y ’ a jira Awirilikalo la ko a bɔra Franse Sosialismu parti la ka taa cɛmancɛ politiki porozɛ dɔ ɲɛminɛ , hali ni san 2015 a tun y ’ a ɲɛfɔ kaban ko ale tun ye o parti mɔgɔ dɔ ye nka a tun tɛ o parti dɔ ye tugun .
2016 sàn laban na , a y ' a ka kandili Laseli jamanatigi-kalataw la 2017 sàn awirilikalo la , min ka 'taama fɔlɔ la a ye sebaaya Sɔrɔ ni wote 24 ɲɔgɔn ye % .
Mɛkalo tle 14 , 2017 sàn , a ye sebaaya Sɔrɔ a ka 'taama flanan na ni numanfɛ- kὲlɛden ye Marine Le Pen , n ' o ye Fasokanw ɲɛmaa ye .
Macron ye se sɔrɔ ni 66,1 ye % ka wote kɛra Le Pen kan , ale min sera 33,9 ma % ye wotew sɔrɔ .
A si bɛ san bisaba ni kɔnɔntɔn na , a kɛra jamanakuntigi fitinin ye Faransi tariku kɔnɔ , o cogo la , a kɛra Faransi jamanakuntigi fitinin ye kabini Napoléon Bonaparte ani G-20 tɔnden fitinin ye bi .
Macron seginna ka sugandi san 2022 jamanakuntigi ka kalata la , a kɛlen ka LePen kɛlɛ siɲɛ kelen kokura kalata filanan na .
Kabini a y ’ a ka fanga ta san 2017 , a ka fanga kɛra sababu ye ka sigidamɔgɔw ka gɛlɛya waatiw kɛ i n ’ a fɔ baarakɛlaw ka sariyasun sinsinni , sariya min bɛ Faransi nɛgɛso tɔnba ladilan , SNCF , Benalla ko , vest jɛmanw ka tɔnba , ka kɛ laban ye min nafa ka bon kosɛbɛ jamanakuntigi Makɔrɔn ka san duuru kɔnɔna na kabini , k ’ a daminɛ san 2018 nowanburukalo la , jamanakuntigi tun bɛ jamanadenw ka ɲɔgɔn sɔsɔli cɛmancɛ la min daminɛna jamanakuntigi y ’ a jira kɔfɛ ko dɔ bɛna fara takasi kan sɛnɛfɛnw sɔngɔ kan san 2019 zanwuyekalo tile fɔlɔ O jaabi la , Macron ye ban ka takasi wuli , ka laseli kɛ ko dɔ bɛna fara sara fitinin ( SMIC ) kan , n ’ o ye ɛrɔ 100 ye kalo o kalo san 2019 .
O cogo kelen na , jamanakuntigi Makɔrɔn kɛra Erɔpu tɔnba sigili kokura laɲini kunbabaw ka sariyatigi ye .
Fɛɛrɛ minnu laseli kɛra , olu ye jigiya daminɛ kokura tariku waati hakilinata kan , Erɔpu tɔn bɛna tɛmɛ min fɛ .
Macron bɛ Erɔpu `` tariku sigicogo kura '' lafasa .
A y ’ o Jira a ka jɔyɔrɔfalen jɛmukan na Faransi jamanatigiya la .
o fana kɛra cikan ye min daminɛna a ka taama fɔlɔ senfɛ Bɛrɛlin walasa ka ɲɔgɔn sɔrɔ ni Angela Merkel ye .
Jamanakuntigi yɛrɛ ye bataki dɔ Bɔ min tɔgɔ ye ko « For a European Renaissance » min Bɔra 2019 sàn marisikalo la UE ka kunnafonisɛbɛn 28 kɔnɔ .
Faan wɛrɛ fɛ , Macron b ’ a jateminɛ ko Faransi ka kan ka sɔrɔdasi mara Sahel ani ko sɔrɔdasi baara ka kan ka mara , nka a bɛ dɛmɛ ɲini Alimanjamana ni Erɔpu jamana wɛrɛw fɛ .
A ka jamana kɔkan taama filanan a kɛlen kɔ ka jamana ɲɛmaaya ta , Alimanjamana kɔfɛ , o kɛra ka taa bɔ Faransi sɔrɔdasiw ye Mali .

Ali Ibrahim `` Farka '' Ture ( ɔkutɔburu tile 31 , san 1939 - marisi tile 6 , san 2006 ) tun ye Mali dɔnkilidala ani gitarifɔla ba ye .
Ali Farka Ture tun ye Afiriki dɔnkilidala lakodonnen baw dɔ ye duniya kɔnɔ .
A ka fɔlisen be jate sirakunben ye ladala fɔli ani Saheli Ameriki fɔlisen n ' o tɔgɔ `` bluz '' .
Dow ka fola , Ameriki bluz fɔlisen bɔra Farafinna ladala fɔlisenw na .
O sebennen do Martin Scoresese ka gafe kɔnɔ `` Bluz si '' .
Saradali la , Ali tun bɛ jɔyɔrɔ biwolonwula ni wɔɔrɔnan ( 76nan ) la Rolling Stone ka waati bɛɛ Gitarifɔlaba 100 jɔjan kɔnɔ .
A ka dumɔgɔw sɔrɔla ka taa Ɲafunke masurunya dugu la , a tuma a tun ye denmisɛn ye .
A bamuso den tannan tun do min sera ka denmisɛnya tɛmɛ .
`` Ne denkundi tɔgɔ ye Ali Ibrahim ye , nka , lada don Farafinna ka tɔgɔ kabakoma da denw la den saya juguya kɔsɔn '' .
Nin ye Ali yɛrɛ ka kuma ye a ka ɲɛnamaya kan World Circuit Records gafe kɔnɔ .
Farka kɔrɔ Fali min ye daba lakodonnen ye a ka muɲu ani banbaciya sabula .
Nbe fin kelen cɛya aw ma , ne ye fali ye yɛlɛn tɛ kɛ min kan !
A bɔkolo ye kɛlɛmansa kɔrɔ ye n ' o be wele arima , minnu ka suru kosɛbɛ Kɔrɔbɔrɔw ani Fulaw la Mali saheliyan fɛ .
Kamasɔrɔ Afiriki bluzfɔla fɔlɔ min tɔgɔ ye kɔw baw tigɛ , a tun be fɔ Ture ma ko `` Farafinna John Lee Hooker '' .
Ali ye dɔnkili da kɔrɔbɔrɔkan , tamasɛkikan , fulakan ani bamanankan na a ka albɔmu kɔnɔ min bɛ wele Ali Farka Ture min kɛra sabu ye k ' a lakodon duniya fantanani fɔli ni dɔnkili bunakun kan. Ali Farka Ture ye Afel Bokum karamɔgɔ ye .
Ali Farka ka dɔnkili dɔw labaara duniya kunnafoni ani laseli cakɛdabaw fɛ .
San 2004 , Ture kɛra Ɲafunke mɛri ye .
A ye a-yere ka nafolo don Ɲafunke sira baara la , ka wuluwulu dingɛw sen ani ka yeelen don Ɲafunke dugu kɔnɔ .
Sɛtanburu san 2005 , a ni Tumani Jabate ye albɔmu bɔ min tɔgɔ `` Kalo dusu kɔnɔ '' o sabula u ye Grammy Award filanan sɔrɔ .
A ka albɔmu `` Kungo '' bɔra a fatulen kɔ san 2006 min kɛra Erɔpu san 2006 Albɔmu ye ( World Music Chart Europe ) .
Kɔsan in na , Ali Farka tara BBC Radio fɛ san 2007 jansa la .
Marisi tile 7 , san 2006 , Mali sekonidɔnko Minisiriso ye Ali Farka Ture sanka laci k ' a to san biwɔɔrɔ ni wɔɔrɔ ( 66 ) Bamakɔ , ka sabukɛ kolo kelebe bana ye .
A ye sutura Ɲafunke .

Umu Sangare ( bangera Februye tle 25 , san 1968 , Bamako - Mali ) .
Wasolo dɔnkilidala don min be wele wasolo kɔnɔ .
Wasolo ye Tariku jamana ye min be Ba Joliba worodugu fɛ .
Wasolo lakodɔnnen ni dɔnkili ye min ju bɛ talikɛ donso-fɔli la .
A bamuso Aminata Jakite fana tun ye dɔnkilidala ye .
Kab ' a san duru , Umu lakodɔnna n ’ aka dɔnkili ɲadɔn ye a kɛlen ko jɔyɔrɔ fɔlɔ ta ɲwandan na kalanden misenw cela Bamako .
O senfɛ , a ye dɔnkilida mɔgɔ 6000 ɲafe Omispor ntolantankɛnɛ la .
A shi san 16 , ani Joliba jenbenfɔ kulu ye yala kɛ ɲwan fɛ .
Amadu Baba Gindo sabula , aka albomu fɔlɔ Musolu kaseti 220000 nɔbɔ sanna .
Ali Farka sabula , Umu Sangare ye bolonobila ani Engliz ka cakeda ( Wɔl Sekwit ) World Circuit .
A san 21 , a kera dolo ye .

Kanku Musa walima Mansa Musa tun ye 10nan kɛmɛda mansa ye min ye Mali Mansamara mara kata 1312 kabila 1337 .
A kosumanen n'aka hiji ye ani aka funansere Silameya kalanko la .
A ka mansa ya wagati kɜra mali mansamara ka fanga jiidili ani jiri wali wagati ye .
Nafan sɔrɔ siraw ina fo jako , kɛrɛnkɛrɛnlen yala sanu , jɔnw , woro , kɔkɔ , yaaku baya la .
Bakan mara ani mɔnni fana tun jiidila .
Mansamara ka nafan sɔrɔ sira dɔ fana tun ye nisɔgɔn ani taksiw sara li ye jamandenw ani jako kɛla fɛ .
Min ye lakanali nasiraw ye , mɔgɔw n'uka nafolow tun lakana lendo kɛlɛdenw fɛ munu tun ye cɛfarinw ye .
Kanku musa kɛra Mali mansaw la tɔgɔ tigi ba ye ka da ka barakɛlenw kan an'aka nanfolo tiki baya .
Tariku tigiw ka fɔlila nɔfɛ tugu baka caama tun ba nɔfɛ ka taka hiji la min tun beta bila mɔkɔ 60000 ɲɔnkɔna nan , jɔnw ani lakana bakaw bɛlajɛlenw faralen ɲɔkɔn kan. A Kɔsekilen ka bɔ Makan , Kankun Musa ye bara ba caama boloda kalanko ani silamɛya jiidili nasiraw kan. O baraw waleya la ni misiriw ani medɛrsaw jɔli ye Mali mansamara dukubaw la inafɔ Tumutu , Gao , Jɛnɛ , Sankore ani Sekou .
________________________________________

Ashoka walima Ashoka the Great ( 304 K.Ɲ .
fo san 232 K.Ɲ . )
tun ye Ɛndu masakɛ ye .
Ale tun ye Maurya Mansamara masakɛ sabanan ye .
A jate bɛ Kɛ Ɛnduw ka tariku faamaba ye fo ka na Se bì ma .
A ka masaya daminɛna san 269 K.Ɲ .
ka se san 232 K.Ɲ. , Ɛndu kɔrɔlen na .
Mansamara Ashoka ka mansamara tun bɛ bi Ɛndujamana , Pakistan , Afganistan , Nepal ani Bangaladeshi jamana fanba la .
O Maurya Mansamara belebele in kɛra Ɛndu mansamara belebeleba ye kabini o waati fo ka na se bi ma .
Mansa Ashoka fana lakodɔnnen don a ka maracogo ɲuman fɛ ani Budadiinɛ yiriwali diɲɛ kɔnɔ .
Ɛndujamana ka ‘ Taamaʃyɛn ’ bɔra masakɛ Ashoka ka Pilari la .
‘ Ashoka Chakra ’ fana ye jɔyɔrɔ sɔrɔ Ɛndujamana jamana darapo la .

Samori Ture walima Samori Ibn Lafiya Ture san ( 1830 - 1900 ) ye Wasolo Mansamara sintinba ye san 1882 .
A bɔra Jula du kɔnɔ min tun ni Eropakaw donnen ɲɔgɔnna .
Eropa ka julaya ye Afrika jula jamana dɔw nafolotigiya .
Tasuma-marifa donni ye kɛlɛw taabolo yɛlɛma Farafina .
San 1848 kɔnɔ , Samori bamuso minera kɛlɛ sinfɛ Sɛrɛ Brulaye fɛ kabɔ Sisew ka kabila la .
Samori ye a-yɛrɛ tunɔmada mukɔson a bamuso be kanhɔnrɔya ni baara kɛli ye Sisew ka mara kɔnɔ .
O senfɛ , A sera ka marifaci kalan .
Fɔ kan na , a ye san wolonfla , kalo wolofla ani tile wolonfla kɛ Sisew bolo baara kasɔrɔ ka boli n ' a bamuso ye .
O kɔfɛ , a donna Beretew ka kɛlɛbolo la , minu tun ye Sisew jugu ye , san fla kɔnɔ , jani a ka sengin Kamaraw aka mɔgɔw ma .
A sugantilen ka kɛ `` Kɛlɛtigi '' ye Diyala san 1861 , Samori y ' i kali ka b'aka mɔgɔw latanga kabɔ Beretew ani Sisew fila bɛɛ ka bikanni ma .

Albert Einstein ( 1879 , Jermani - 1955 , Amerika ka Kelenyalen Jamanaw ) .
Mogo kalanen don ba .
Tun ye hakili tigi ye laboratoire la .
Ale jiginna Alemanya la , san ba kelen keme segin ani biwolofila ni kononto .
A togo bora mun na .
O ye hakilina caman caman ye .
Albert Einstein togo bora barisa ale ko A ka kalandenw ma .
Ko : giriya ani yeelen teleya be se ka yelema ka ke fanga walima fangya ye .
I na fo , fangali dow be yeelen kononana , yeelen , min be bo tile la .
Tile sera mun o mun ma , Giriya be U bee lajelen na .
E=mc^2 .
Walasa Mogow ka se ka a nafa don , E = fangaya , m = giriya , c = yeelen teliya x yeelen teliya .
Olasa A kera Giriya ani Fangya kelenya ye .
A ka cekoroba , a togo ko Hermann Einstein , ye baara caman ke electricien baara ani negejuru bara ni tasuma baara la .
Albert tun ye Jeuf ye , nka a tun te taa misirila ka seli .
Albert tun te deli seli la .
Waati min a tun taara filana kalanyoro la , Ale taara lakoliso Katoliki ye .

Babenba Trawere tun ye Kenedugu mansamara faama ye .
A kɔrɔkɛ Cɛba fatulen kɔ san 1893 , Babenba ye fanga ta .
O tuma , daga tun sigilen Sikaso mansamara faaba dala Samori Ture fɛ n ’ aka kelebolo , ka fara , Franse marabajuguw ka kɛlɛbolo surunyali Sikaso dugu la .
Ka kon san kelen ye , Segu , Tukrur ka mansamara faaba binna France bolo .
O kɛra sabu ye Franse y ’ u fanga digi Kenedugu minani walew kan. April Kalo , san 1898 , France ye kɛlɛ ɲasin Sikaso ma ni gwɛlɛ ye .
Dugu binna Mɛkalo tile 1 , 1988 .
Ka fusaya k ’ a-yere di Fransew ma , Babenba y ’ aka sofaw yamaru k ’ a faa .
Nin kɛra cɛfarinya waleya ye min bɛ fo watibɛ Mali la fo bii .
Samori Ture minena Setanburu o san kelen in na .
Nin kera Tilebi Afrika ka Franse kele dan ye .
Sikaso ntolatankene tɔgɔ dara Babenba la .

Joël Claude Mpah Dooh ye kalanden ye min ye dɔnniyasɛmɛtiyasɛbɛn sɔrɔ Conservatoire Municipal des Beaux-Arts of Amiens ( Faransi ) la .
A ka baara fɔlɔ minnu kɛra kanpaɲi kan , olu bɛ filiform mɔgɔw dɔ jira min dusu kasira wa mun be ka kisi ɲini .
A ka baara kɔfɛtaw kɛra duguba sɛbɛnniw ye kosɛbɛ , minnu ni graffiti bɛ bɔla ɲɔgɔn na .
A ka kɔrɔbɔliw y ’ a to a ye baara kɛ yɔrɔ saba la , volume min b ' a ka ja fɔlɔ mɔgɔw jira , ka mɔgɔ suguya wɛrɛw ka faantanya kɔrɔ fɔ minnu tora u yɛrɛ bolo .
A bɛ baara kɛ ni fɛn wɛrɛw ye i n ’ a fɔ fugan .
A bɛ ɲɛgɛnni l ' a kan k ' a siyɛn .
A bɛ baara kɛ ni Plexiglas sɛbɛnw , k'olu siyɛn fana wa a bɛ yeelen kɛ ka ja nɔ bɔ sɛbɛnw la .
Doual'art ye baara naani sɔn Douala ma san 1992 .
O naani dɔ la , kelen ye ale ta ye .
K ' a to baarakɛjɛkulu do la , min bɛ ɔridinatɛri dɛmɛni ka ja dilancogo jira , Kameruni dɔnkotigiw ka “ dekan ” Koko Komégné n'ale u ye ɲɔgɔn ye .
A ye teriya kɛ n'ale ye ka Kheops kulu jɛkulu sigi 1994 .
Joel Mpah Dooh tun ye ŋana dɔ ye min tun welela Scénographies Urbaines de Douala la san 2002 .
A y ’ a sen don tonw ni ɲɛjiraliw caman na , minnu y ’ a lase Nizeriya , Farafinna Woroduguyanfan tilebinyanfan , Senegali , Ameriki , Kuba , Liban ani Faransi .
San 2007 , u y ' a wele Fondation Blachère à Apt ( Faransi ) la walasa ka sigiyɔrɔmako seriyali daminɛ min tɔgɔ ye ko Art et entreprise .

Zwelidumile Geelboi Mgxaji Mhlaba `` Dumile '' Feni ( Mekalo tile 21 , san 1942 – 1991 ) tun ye bi waanɛ min bɔra Farafinna Woroduguyanfan .
A lakodɔnnen don Katlego Lhuzwayoboth kama .
Jɛgɛncogo tun b ' a ka jadila n ' a ka ɲɛgɛnniw kɔnɔ .
U tun bɛ to ka siyawoloma kɛlɛli Farafinna Woroduguyanfan kɔnɔ jira min tɔgɔ ye Apartheid ye .
Feni m ' a wari soro a ka baara la .
Tiɲɛ yɛrɛ la , a tun bɛ jɔnya la ani faantanya jugumanba la .
A wolofa tun ye Geelbooi Magoqwana , jagokɛla ani kibaru duman fɔbaga .
Wa a bamuso tun ye Bettie Nothemba Mgxaji min tun ye jagokɛla muso .
A denmisɛnaman , Feni ka denbaya yɛlɛmana ka taa Welcome Estate la , Cape Town .
A ka mɔgɔw tun ye San mɔgɔw ye .
Ka damine san 1968 fo k ' a ban san 1991 , a sigilen tun do bɛ Lɔnduru , Los Angeles ani New York cɛ .
A yɛlɛmana ka taa Ameriki san 1978 .
A tun ye dɔnkotigi ye min sigilen tun bɛ Farafinna hadamadenya kalanso la Los Angeles , Kalifɔrni Kalansoba la .
Mɔgɔ gansan min bɛ Farafinna Woroduguyanfan bi binna tɛ Dumile Feni ka baara dɔn .
Wa Farafinna Woroduguyanfan bi seko ni dɔnko tɔnba b ’ a wele ko ‘ Goya of Townships ’ .
Dumile Feni tun ka ɲi n ' a ye kosobɛ .
A dabɔra Afiriki tilebinyanfan filimu dilabaga Ramadan Suleman fɛ .
A kɔrɔ ye `` mɔgɔ min lakodɔnnen don jamana fan bɛɛ la '' .
Denmuso dɔ tun bɛ Feni bolo min tɔgɔ ye ko Marriam Diale .

Modibo Keita ( bangera Juwin tle 4 , san 1915 - ka fatu mɛ tile 16 , san 1977 ) .
Mali jamana-kuntigi ( 1960 - 1968 ) ani Mali Faraɲwankan fangaɲɛma fɔlɔ don .
Aka politik taabolo ye farafina jamayali .
Modibo bɔra silame du kɔnɔ .
A y'aka kalan kɛ École normale supérieure kalanso la Dakar .
Aka kalan kuncera o kalanso in na kasɔrɔ a ye kalandenw la fɔlɔ ye .
San 1936 daminɛ la , a ye mɔgɔkalan baara dadɔ Bamako , Sikaso , Tumutu .
San 1937 , ani Wezin Kulibaly jɛra ka Faransi Tilebi Farafina Karamɔgɔw ka Faraɲwankan sigi sen kan. San 1943 , a ye kunnafoni sɛbɛ sintin `` Kenedugu ɲɛ '' ( l'oeil de Kénédougou ) min bɛ marabaa lagoshi .
O kɔlɔlɔ ye kaso la don s ' a ma dɔgɔkun saba kɔnɔ san 1946 Kɛnɛya Kaso ( Prison de la santé ) Paris .
San 1945 , Modibo Keita y ’ a kan bɔ wasadenya nɔfɛ Fanga Nanni na n ’ a lapasabaw ka demen ye ani Sudan Bejefanga Tɔn ( RDA ) .
Taalen kɔfɛ o san kelen na , Mamadu Konate y ’ aka tɔn sintin Sudanka Kulu min yɛlɛmara ka kɛ Sudan Faraɲwankan .
Modibo Keita kɛra RDA Gundotigi ye Franse Sudan kɔnɔ .
San 1948 , kalatara a ye ka kɛ Franse Sudan foroba ladiliba ye .
San 1956 , kalatara a ye ka kɛ Bamako Mɛri ye kasɔrɔ ka kɛ wasaden ye Franse ka Faso Blonba la .
A kɛra jamana ka Gundotigi ye Moris Buje-Monuri ni Feliks Gayar ka fanga kɔnɔ .
Modibo Keita kɛra Mali Faraɲwankan ka blonba sigisan kura Kuntigi ye Juyekalo tile 20 , san 1960 , min tun bɛ kafolikɛ Franse Sudan na ani Senegal .
Talen ɲɛ , Senegal y ’ i kun fori kabɔ Faraɲwankan na .
Modibo nara kɛ Mali jamanakuntigi fɔlɔ ye .
Ka kɛɲɛ ni jamajɛya ye , a y ’ aka jamana ɲɛsin jamajɛya sɔrɔko ma .
A y ’ o daminɛ fɔlɔ ni sɛnɛ ni jago ye , o kɔ , ɔktobrukalo , san 1960 , SOMIEX ( Maliden ka Labɔli ni Ladonni Cakɛka ) min tun bolo falen Mali ka labɔli karajagow la ka fara dilanfɛnw ani balo labɔliw kan ( inafo sukaro , te , nɔnɔ mugu ) an ’ u tlacogo jamana kɔnɔ .
Mali wari sigira sen kan san 1962 .
Gɛlɛya dulonnen labolicogo la wolora warijashi dantɛmɛnɛn la min ma diya dugudenw ye , krɛnkrɛnneya la , sɛnɛkɛlaw ni jagokɛlaw .
Katun , Modibo Keita tun yelen Kelenyalen Jamanaw ( USA ) bolo jamajɛyatigi ye , Modibo y ’ a bɔgɔrɔdɔn u ye k ’ a b ’ a fɛ teriyajuru ɲuman ka saman a ni Washinton cɛ .
Setanbrukalo , san 1961 , a y ’ a kunda Amerika kan ani Ahmed Sukarno u ni Jamanakuntigi Jɔn F. Kenedi ye ɲwan ye .
O kɔfɛ , a ye Kenedi mina ka kɛ a teri ye .
Politiko bunakun kan , Modibo Keita toliyara a sinaw donnina kaso la Fili Dabo Sosoko b ’ o la .
Kaata san 1967 , a ye yɛlɛmaba wale boloda ni jamana sariyabaju dlonni ye ani sintinni Faso Jɛkulu Yɛlɛmaba Lakanali kama ( CNDR ) .
Milisiw ka dantɛmɛ walew ka fara Sefa wari jashili kan ye foroba nisɔgɔya sababuya .
Nowanbru tile 19 , san 1968 , Kɛlɛtigi Musa Trawere ye Modibo Keita ka fanga dafri ani k ’ a bla kaso la Kidal .
Modibo Keita sara kaso la Mɛkalo , tile 16 , san 1977 .

Soni Ali Shyw Jona Soni Ali y ’ a-yɛrɛ sabati mansamara lakɛlɛ ɲadɔnna baa ani cɛfarin .
A ye tnɔbɔ Mali mansamara bini na , ka kɛlɛbolow ta ka kɛlɛ juru dabɔ .
Aka mansamara laban ye Mali labin , a fɛnsɛn bɛ dugukolo datugun min ka bon ni bii Tlebi Eropa ye .
A jatelen Farafin mansamara bɛɛ lafɛnsɛn baa ye min ɲwan ma ye .
Soni Ali Ber kera Songai mansa ba fɔlɔ ye .
Ali tun ye silame ye inafo Mali mansaw minu kɔnna a ɲɛ .
Kɛlɛɲadɔnna baa tun don , min san 1460w kɔnɔ , ye Songai krɛfɛ duguw caman minɛ , Mali Mansamara tɔtolen b ’ o la .
Ni jago siraw blali ye a kabakɔrɔ , ani duguw inafo Tumutu , Soni Ali ye nafolo baa saman kataa Songai Mansamara ma , aka fanga selen kuru kan , ye Mali dan nafolotigiya la .
Aka walankatali wilikajɔw senfɛ , Soni Ali ye dugukolo caman minɛ , ka Mosi kɛlɛw kunben worodugu fɛ , seli Dɔgɔnɔw la saheli fɛ kakɔn ka Tumutu fara aka mara kan san 1468 , tumanin yen Silamɛ ɲɛmɔgɔ ye tlomageni ɲini a fɛ walasa ka Burdamɛ binganinaw gen minu donna dugu kɔnɔ katugun Mali Mansamara bini na .
Nka , Ali kunbena ni fanga ye , a kɛlen k ’ i ɲa jɔ nafolodugu ani jago tɔgɔtigi Jene la .
Kalo-woro dagasigi kɔfɛ , a sera ka dugu in fara aka mansamara kan san 1473 , a kɛlen kɔ k ’ u kɔngɔ ka dugu karankadaw bɛɛ sɔgɔ .
Tumamin Silamɛ tun don , Ali ma Silamɛya taabolo jagoya Silamɛtanw kan , a sɔnna an ’ a ye lakodɔnnikɛ ka Farafin ladala diine baaraw boya .
Krɛnkrɛneya la aka Tumutu dagakolocili , Silamɛya lakaliw caman b ’ a mankutun inafo fugulablen fangatigi .
Silamɛya tarikudɔnna , Al-Sa ’ df b ’ a kɔnɔta fɔ ak ’ a donni kan Tumutu : « Soni Ali donna Tumutu , a ye tɲɔni belebelew kɛ , ka dugu jeni ka flenkloci , ka mɔgɔw caman nimatɔrɔ .
Tumamin ni Akilu ye Soni Ali ka nali mɛn , a nara ni ɲamɛ ba caman ye ka Sankore Sharidɔnnaw ‘ fugahd ’ ta ka taa n ’ u ye Walata… Nin Allajugu jolibɔna ye mɔgɔfaga ta ka ɲɛsin tɔw minu tora Tumutu k ’ u kɛ yekofla ye .
» Dala lakali la , a dɔnnen tuguni inafo shubaa belebele .
A kera cogo-o-cogo , Soni ka kokɔrɔlakali b ’ a kɛ cɛfarin ye min ni siran ma shi yɔrɔ kelen ani min sera ka mansamara baa fara ɲwankan , a ye kɔblaw to minu b ’ u cogo la fo bii .
Aka fanga kɔnɔ Jene ni Tumutu ye sira ta ka kɛ kalan dagayɔrɔ baa ye dunia kɔrɔlen .

Don tɛ wele don na .
Ce farin caman tɛmɛna .
Nin kɛra Kumi .
Kolokani mara la Bɛlɛdugu kɔnɔ k ' a ta san 1914 , ka t ' a bila san 1916 .
Tulobilenw tile la , kɛlɛmasa dɔ tun bɛ yen min tɔgɔ ye ko Jose Tarawele .
A tun ka farin , o ye farinye dan ye .
Hali a tɔgɔ gansan tun bɛ tubabuw siran .
Jose ye Bamanan dugu caman kɛlɛ ka se sɔrɔ u kan , k ' u do aka mara kɔnɔ .
A na ka fariye bɛɛ , dugu damadɔ tun bɛ yen a dɛsɛra minnu na .
Walasa a ka se ka mɔnɛ bɔ a-yɛrɛ la , a y ' a kɛ cogo bɛɛ la ka jɛ siri ni tulobilenw ye .
Olu farala a kan ka dugu ninnu minɛ , o ya tɔgɔ bonya ka ta fɛ .
Alimankèlè elen , Faransèw nana Bèlèdugu kèlècegni na u ka taa dèmè don u ma k ' u jugu alimanw kèlè .
O kuma folen , Nônkôn jamanatigi sigasira .
O don na ngusujeli dô tun bè Nônkôn .
O ye jamanatigi n ' a kankôrôsigi dusu lamin ni dônkili ye : « N'aw tè cèw ye , a 'ye kulisi di muso ma , a'ku ka taafé minè k ' a siri a ' cèla » .
O folen farinya donna bamanan na , jamanatigi dusura fô k ' a dôn a dusura .
O yôrô bèè , a ye ci bila kèlègnèmôgôw ma k ' u ka na sôrô bulon kônô .
O wlekan ma sigui daga giri da la .
U bè na na a sôrô bulon ba kônô , jamanatigi y ' i dantigè .
U bènn ' a kan ka tulobilew kèlè fo kumi Jose , sabu la wati dô la , Faransèw tun y ' a a le dèmè ka juguw kèlè , a tun dèsèra ninnu na.nka Jose y ' a yira ko ni u ko ka kèlè kè a le n ' u bè jè ka tulubilenw kèlè , n ' o tè a le sagô tun tè .
Kèlè dôgô dara , bamanan ni tulubilenw tun kan ka sôrô kôdjalada la .
Kèlèdenw tun bè so kan , dôw tun bu sen na .
Bamanan marifaw , tamaw , kalaw ani maramafen wèrèw tun b ' u bolo .
Tulubilen tun ta ye masibafènw ye , i'na fô gèlèw .
Aa !
Ni don in ma diya .
Jaa balo don saya tè yèn , saya don balo tè yèn .
Mugu cira gnôgôfaga dabôra , joli woyora fan bèè fè , su cayara , bamanan jigi misèyara .
I ka don kèlè ye ma diya bamananw na , bawo ka fara u ka masibafèn kan , tulubilew y ' u yèrè dèmè ni fèè wèrèw ye .
Sanni ka kèlè daminè , u ye djiri bolo dô igè k ' u masiri i na fo kèlèdenw .
Bamanan y ' u ta kè muguci o muguci ye u hakili la u lu tulubilenw .
Jaa u lu bèè fan wèrè fè k ' u jateminè .
U dôn kuma mi na ko bamananw mugu ni ks kisè cama bana u sôrô ka poyi .
Kèlè diyara tubabulaw .
U donna kumi .
Jose na ka baramuso yu na mèn .
Fè wèrè majigi u kônô saya kô .
U donna mugu so kônô ka ta bila a la , mugu wilila n ' u ye k ' u faga .
U yɔrɔ kɛrɛ u kaburu ye .
Jose ye saya fusaya ni malo ye i na fo Babèba .
Jugu sagô kèrè sabu u ye kamèlen cama minè ka taa n ' u ye .
O don na dugu tun bèlèdugu kônô ni kasi ma kèn yôrô min .
Bèlèdugu bè mèèn n ' a magnènè kèlè in kô .

Barak Hussein Obama II ( flanan ) bangera Uti tle 4 , san 1961 ( tanikɔnɔntɔn biwɔrɔ ni kelen ) , ‎Amerika Keleyalen Jamanaw ka binaani ni naaninan ani sisan jamanakuntigi don .
Farafin ‎Amerikika fɔlɔ don min sera nin jɔyɔrɔ in la .
Obama tun ye Kelenyalen Jamanaw Senatori fitini ‎ye kabo Illinois ( Ilinɔy ) kata Januari tle 3 , san 2005 fokase jɔyɔrɔbla ma Nofanbru tle 16 , san 2008 ka ‎sabu k ’ a sugantili jamanakutigi ye .
A ye jamanakuntigiya kalili ke Januari tle 20 , san 2008 ‎kromokari ɲanaje senfɛ US ( yu es ) Kapitol la.‎ Obama bɔra Kolonbia Sanjankalanso la ani Havard Shariya Kalanso , yen min a kera Farafin ‎Amerikika fɔlɔ ye min ye Havard Shariya Gafe ɲɛmɔgɔya kɛ .
A ye baarakɛ inafo sigidako ‎labenna , a kɛra duguden josiraw lapasabaa ye Shikago , ka kɔn a ka tuma sabaa kɛ Illinois Sena la ‎kata 1997 kabla san 2004 .
A dɛselen ka sigiyɔrɔ sɔrɔ Wasadenw ka So ( House of Representatives ) la san 2000 , Obama sugantira kataa Sena la Nofanbru san 2004 .
Obama ye dantigɛliba kɛ Bɛjɛfangako Faso Lajɛ senfɛ Juyekalo san 2004 .
Tumamin a tun ye tɔnden ye Bɛjɛfangako jamadɔgon la Kongresi 109nan la , Obama kera sabu ye ka shariya ta ka ɲɛshin ladala maramafen dansigili ma ani ka sinsinikɛ forobacako nɔminɛli kurufa nafolow labaara tɔ .
A ye tamaw kɛ kataa Kɔrɔn Eropa , Cɛma Kɔrɔn , ani Afrika .
Kongresi 110nan kɔnɔ a kera sabu ye ka shariyaw ta katra yeremakaran ( lobbying ) ma ani kalafli shuyaniw , fiɲɛ yɛlɛma , koloko jahadi ani US ( yu es ) sɔrasi mɔgɔw ladonni n ' u seginna kabɔ kɛlɛyɔrɔ Irak ani Afganistan .
Barak Obama bangera Kapi'olani Kɛnɛyaso Musow ani Denmisenw kama Honolulu dugu la , Hawaii a bamuso fɛ Ann Dunham o ye Amerikika farajɛ ye kabɔ Wachita , Kansas min bɔkolo ye Ingliziw ye .
A fa ye Barak Obama kɔrɔba kabɔ Luo kabla la Nyang'oma Kogelo , Nyanza mara la Kenya jamana kan. A mansaw ye ɲwan ye san 1960 u tun ye kalandenw ye Hawaii ka Sanjankalanso la Manoa , a facɛ tun ye tunga kalanden ye .
U ye furukɛ Febuyekalo tle 2 , san 1961 , kasɔrɔ ka fara tumamin Obama shi tun bɛ san fla , u sɔrɔla ka furusa san 1964 .
Obama fa seginna kataa Kenya minna a y ' a den ye shiɲɛ kelen kasɔrɔ ka too siraba kasara la san 1982 .

