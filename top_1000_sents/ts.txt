A ari murhangeri wa nhlangano wa swa tipolitiki wa Black Conciousness Movement , lowu tivekeke hi malembe ya va 1960 na va 1970 , naswona wu hlohlotela vu Afrika na vu Soxalizimi .
Mihleketo ya yena yihlamuseriwe eka matsalwa ya yena lama kandziyisiweke hi ku tirhisa vito ra vutsari ra Frank Talk .
Biko ukulele mutini wa vusweti , e lokichini ra Ginsberg exifundzeni xa Vuxa bya Kapa .
Hi lembe ra 1966 , usungurile tidyondzo ta vuongori a Yunivhesithi ya Natala , laha a ngheneleke nhlangano wa machudeni wa ( NUSAS ) .
A a pfumela leswaku hambileswi van'wana vavalungu avarina swikongomelo leswinene , kambe a va tsandzeka ku twisisa swiphiqo swa vantima na vutomi bya ntshikelelo , naswona leswi aswi endla va nga tirhisani kahle na machudeni man'wana .
U ake vonelo raleswaku , vanhu vantima ava fanele kutilulamisa havoxe , leswaku vata papalata kutshikeleriwa hi valungu , hiswona leswi endleke leswaku a rhangela kusimekiwa ka nhlangano ya machudeni yinthswa ya SASO hi lembe ra 1968 .
Utikarhatile leswaku a hambanisa nhlangano wa yena na valungu lava avari namboyamelo wo lwela timfanelo ta vantima , hambi leswi a akanetana na ku venga valungu , naswona u akile vuxaka na vanghana va valungu votala .
Nhlangano wa National Party , awu seketela kusimekiwa ka nhlangano wa SASO , tani hileswi ava vona wu hetisekisa xikongomelo xa vona xo hambanisa machudeni hi rixaka na nhlonge .
Biko na vanakulori vakwe va ake vonelo ra Kuxalamukisa Vantima ( Black Conciousness ) , leri veke vonelo ra nawu wa SASO , hi kuya hi nhlohlotelo wa Frantz Fanon na nhlangano wa le Amerikha wa Matimba ya vuntima .
Nhlangano wa yena wu hlohlotele no seketela tsima ro herisa mfumo wa xihlawu-hlawu no cinca Afrika Dzonga leswaku yi voyamela eka mintshuxeko ya vanhu na ikhonomi ya Vusoxalisi .
Nhlangano lowu wu thlela wu lulamisa matsima ya miganga ya vantima ( Black Community Programmes - BCPs ) lyi a yi tshikelela ku antshwisiwa ka mahanyele ya vantima .
Biko a a pfumela leswaku vanhu va vantima ava fanele ku tshumula kuti xixa no tivona vari nga ehansi ka tinxaka tin'wana , naswona vonelo leri uri kurise hi ku tirhisa xivulwa xandhuma lexinge `` Vuntima byi Sasekile '' .
Hilembe ra 1972 , upfunile ku simeka nhlangano wa vanhu vantima wa tipolitiki wa BPC lwu kutazeke Nxalamuko wa Vantima .
Hmabiswiritano uyile emahlweni a pfuneta nhlanagno wa yena ku simeka Kliniki na Khireche e Ginsberg laha aa siveriwe kona .
Eka nkarhi lowu wa kusiveriwa , ukumile minxungeto ya xihundla , naswona uthlele a khomiwa makhambi yo hlaya hi ndzawulo ya vusirheleri ya mfumo .
Endzhaku ko khomiwa hi maphorisa ya ndzawulo ya vusirheleri bya tiko , Biko u mbeyeteriwile hi maphorisa , laha aheteleke a lova .
Kwalomu ka kutlula 20,000 wa vakhandli vanhlonge va tile eka ntirho wa rifu ra yena .
Mfumo wa xihlawu-hlawu wu lumbete Biko leswaku a a venga valungu naswona a thlela a ala ku xixima vaxisati , naku ringeta ku hoxa madzolonga eka makhaladi na va indiya .
Hambiswiritano , Biko uhundzukile mfungo wa minhlangano leyi a yi lwisana na mfumo wa xihlawu-hlawu , naswona a voniwa tani hi `` Tatana wa pfhumba ra ku Xalamuka ka vantima '' .

Mdungazwe i hosana ya muti wa ka Dlamini .
Nghonyama ya Gaza ( tani hi leswi a a tivewa ha kona ) yi yi kote ku tiyisa mfumo wa kaGaza , hi ku tirhisa mano na vutsila bya vuthu rakwe ra nyimpi nkarhi wo ringana malembe yo tlulanyana makume nkombo-nthlanu ( 75 ) a nga si khotsiwa hi ka ntsikelelo wa maphutukezi .
Kutani eku heteleleni u hluriwile , naswona u bohiwile a yisiwa e tikweni ra maphutukezi e ntsindza wa kona kunga Lisbon .
U tekiwe na vasati vakwe va nkombo ; n'wana , malume wakwe na swirho swin'wana swa vuthu rakwe .
Endzhaku ko tshama xinkadyana e lisbon , u rhurhiseriwe e xihlaleni xa Azore , laha a tshameke kona kufikela loko a khinsama ra makumu endzhaku ka malembe ya khume-nw ' e a ri mubohiwa e azore .
Mdungazi i n'wana wa Hosi Mzila Nxumalo ( loyi a fumeke kusukela hi lembe ra 1861 kuya e ka lembe ra 1884 ) na Yosiwo , loyi a tshuriweke vito ra Umpebekecana endzhaku ka rifu rakwe .
Kokwa wakwe a a ri n'wana wa Hosi Soshangane Manukosi Nxumalo , murhangheri wa Vangoni lava va tsutsumeke nyimpi e tikweni ra kaZulu hi nkarhi wa Matiwana ( Kumbe Mfecane ) , naswona a aka mfumo wa le kaGaza .
Kokwa wakwe Manukosi a a ha ku rhurhela en'walungu wa tiko ku suka etikweni ra kaZulu , a a rhangele vuthu leri chavekaka ra Vangoni ( Va-angune kumbe Vatuwa hikuya hi maphutukezi ) hinkarhi wa tinyimpi ta mpisana kwalomu ka lembe ra 1820 .
Manukosi u simeke mfumo wa le kaGaza ( Vito ra Kokwa wakwe Gaza ) , lowu a wu aname hi 56 000 km² naswona u lange muganga wa Chayimeti tani hi ntsindza wa mfumo .
Hi xona xiyimo lexi Mdungazi loyi a a tava Nghunghunyani Nghonyama ya Gaza a tswaleriweke e hansi ka xona , n'wana wa Hosi Mzila waka Nxumalo , Hosana ya muti wa ka Dlamini .
U kule a dyondza nyimpi naswona a a hoxa xandla eka tinyimpi leti ntsongo to ndlandlamuxa mfumo leti a ti lulamisiwa hi kokwa wakwe , ndzhaku tata wakwe lembe ni lembe .
Nghunghunyani a a akekele kulwa , naswona a nga hlwelanga ku twisisa ndlela ya nyimpi leyi sunguriweke hi kokwa wakwe Manukosi na Hosi Shaka .
Mzila u hlurile makwavo hi ku pfuniwa hi maphutukezi hi lembe ra 1864 naswona u sungurile ku kurisa vukosi bya kwe e mfun'weni hinkwawo wa tiko ra le ka Gaza .
Hi nkarhi lowu , Mdungazwe a a sungula ku tolovela ehubyeni ya Mzila .
Loko tata wa kwe a khinsama ra makumu , Mafemani a ari yena mudyanzhaka tani hi leswi mana wakwe a kuri yena Nsati-nkulu ( Nkosikazi ) , kambe Mdungazi u sungele nyimpi yo lwela vukosi naswona u dlayile mafemani leswaku a kuma xiluvelo xa vukosi bya le kaGaza .
Leswi swi bohe Hanyani na Mafabazi leswaku va ya e vuchavela-hwahwa .
Hikwalaho hi lembe ra 1884 , Mdungazwe u hlambanyisiwe tani hi mufumi wa le kaGaza naswona a ti tshula vito ra Nghunghunyana n'wana wa Mzila wa ka Nxumalo Nghonyama ya Gaza .
Nghunghunyani a rhurherise ntsindza wa mfumo wakwe ku suka e Chayimeti naswona a wusimeka e Mandhlakazi ( Manjacaze ) hi rona lembe rero .
A ri na ma lembe ya makume-nharhu mune ( 34 ) , u sungule ku fuma e nkarhini lowu kotlaneke na ntsombano wa le Berlin ( Hi 15 Nhlangula ( October ) 1884 ku ya ka 26 Nhlangula 1885 ) laha Afrika yi aviweke hi matiko lamakulu ya Yuropa .
Xikan'we-kan'we huvo ya hosi nghunghunyani yi rhumerile pfhumba hi n'hweti ya Sunguti e ka muyimeri wa mfumo wa ma phutukezi e dorobeni ra ka Xiluvani , leswaku va yisa nyiko ya vunghana no tivisa mufumi lontshwa .
Murhangeri wa rhavi Agostinho Coelho e ka Xiluvani narona ri hlamule hi ku rhumela muyimeri wa rona eka huvo ya nghunghunyana e xikarhi ka lembe ra 1885 .
Muyimeri loyi a langiweke a ku ri Casaleiro Jose de Alegria Rodrigues , loyi a hatleke a xiximeka e hubyeni leyi .
Ku hlawuriwa ka Casaleiro ku haxe mbewu ya makwanga e xikarhi ka vayimeri va maphutukezi lava a va ri eka xiluvani , naswona leswi swi vange ma dzolonga lama landzeleke .
Casaleiro u nyikiwe ntirho wo tsundzuxa hosi nghunghunyana hi ta ntwanano wa lembe ra 1861 lowu a wu ri kona e xikarhi ka Maputukezi na tata wa kwe Hosi Mzila wa ka Nxumalo , lowu a nase a wu rivariwile .
Nghunghunyana u pfumerile ntwanano wolowo ivi ku vumbiwa phfumba ra vukosi leswaku ri ya yimela Hosi Nghunghunyana ( Hikwalaho kaswiyilana leswi a swi sivela vanhu vale vukosini ku tluta lwandle ) hale ka malwadle e tikweni ra Maphutukezi , e mahlweni ka Hosi Louis wosungula .
Pfhumba leri a ri akiwa hi vavanuna vambirhi lava a vari e hubweni ya Hosi Nghunghunyana , kunga Mathanda-Konke ( 60 wamalembe hi vu khale ) na Maphinda ( 60 wamalembe hi vu khale ) .
Pfhumba leri ri fike eDorobeni ra Lisbon naswona vahlangana na Hoi hi 18 September 1885 .
1885 , leswi kandziyisiweke eka Gazzete ya xifundza xa Mozambhiki hi siku ra 9 Sunguti 1886 .
Ntwanano a wu tiyisekisa vukona bya maphutukezi e tikweni ra mfumo wa le kaGaza nawona wu pfumelela ku famba-famba na ku fambisa mabindzu , hi hala thlelo wu nyika hoi nghunghunyani mfanelo ya ku rhangela ntlawa wa vumbhirhi wa vuthu ra maphutukezi naswona yena navuthu rakwe va nyikiwa Unifomo ya mavuthu ya maphutukezi .
Ntwanano lowu a wu amukeriwanga kahle hikwalaho ka ku kanakanisa ka pfhumba leri rhumeriweke na nhlohlotelo lowu Casaleiro a a hleketeriwa ku va nawona .
Pfhumba ra vumbirhi ri rhumiwile hi hosi nghunghunyani kuya e ka hosi Louis wo sungula hi lembe ra 1887 , laha ku rhumiweke N'Tonga wa yindlu ya Mandlakazi na Udaka wa yindlu ya Udengo .
pfhumba leri ri antswine ngopfu ku tlula lero sungula .
Ri amukeriwe Hi Hosi Louis na nghamu yakwe , naswona va memeriwe eka rendzo ra ximfumo ro hlahluva mavuthu na swibalesa swa mfumo .
Hambiswiritano xiboho xa ntsombano wa Berlin wo aviwa ka Afrika xi vule leswaku maphutukezi a ma boheka ku tiyisisa vukolongi bya mfumo wa vona e mozambhiki .
Nghunghunyana u sungule ku xunghetiwa hi vafiki lava kunga maphutukezi na maghezi tanihileswi a a swivona leswaku va lwetana hi ku lava ku lawula tiko ra yena .
leswi swi sungule ku byala mano yobiha hi huvo ya yena na hi vamakwavo lava a va rile vuchavela-whawha .

Thomas Howard Khosa , ( 27 Khotavuxika 1953 ) i mutsari wa tibuku ta xitsonga , a thlela a tiveka ngopfu tani hi muvulavuleri wa mfumo wa xifundza xa Nw'alungu ( Limpopo ) .
U hetile tidyondzo ta le hansi e Pfukani Lower Primary na le Schiel Higher Primary , naswona tidyondzo tale henlha u tihetise e Douglas Laing Smit laha a thlomiweke risiva ra xitifiketi xa Matriki hi lembe ra 1972 .
U yisile tidyondzo ta yena e mahlweni laha kumeke Digri yakwe eka tidyondzo ta Vutshila ( Batchelor of Arts ) eka Dyondzo ya mihleketo na Mahanyelo ( Psychology and Sociology ) , e Yunivhesithi ya N'walungu .
Kusukela hi lembe ra 1974 , utirhele mfumo wa Gazankulu , a sungala a tirha tani hi Muhundzuluxeri wa ririmi kwalomu ka malembe ya mune , ivi a ta thoriwa nakambe tani hi Muvulavuleri wa mfumo ku ya fika hi lembe ra 1994 .
Endzhaku ka 1994 , u yisiwile eka mfumo wa xifundza xa N'walungu laha a yeke mahlweni na ntirho wa yena wavuvulavuleri .
Naswona hi yena loyi a sunguleke ku tsala Dayari na Buku ya lembe , ya Gazankulu .
Naswona a thlela ava mutsalri-nkulu wa tinkulumo ta tinhloko ta mfumo hi ta Xipolotiki .
U tlhele a tirha eka “ Gateway International Aiport ” tanihi Mulawuri .
Thomas Khosa i n ’ wa mabindzu eka nkarhi wa sweswi .

Zwelakhe Sisulu ( 17 N'wendzamhala 1950 – 4 Nhlangula 2012 ) a a ri mutsari wa mahungu wa wantima wa Afrika Dzonga , muhleri , na musunguri wa nyuziphepha .
A a ri president wa nhlangano wa Writers ' Association of South Africa , leyi ka ndzhaku yi nga va Black Media Workers Association of South Africa ( kumbe Mwasa ) , na swona u ve murhangeri wa xitereke lexi nga teka lembe hinkwaro hi lembe ra 1980 laha vatsari ( tijenalisti ) ta vantima a ti lwela leswo va kuma miholo leyinene .
U ve wun'wana wa vaxanisiwa hi mfumo wa xihlawuhlawu eAfrika Dzonga , na swona u ve a bohiwa kanarhu hikokwalaho ka ntirho wa yena wa vutsari bya mahungu .
A a ri makwavo wa Max Sisulu , Xipikari wa Huvo ya Palamende ya Tiko , naLindiwe Sisulu , loyi a a ri Holobye wa Vatirhela Mfumo na Vufambisi .
Tatana wa yena u ve a nyiketiwa xigwevo xa ku tshama vutomi bya yena hinkwabyo ejele , lexi a nga gweviwa xona hi lembe ra 1964 loko Zwelakhe Sisulu a ri na malembe ya 13 ya vukulu .
Sisulu na nsati wa yena Zodwa va ve na vana va majaha vambirhi ( 2 ) na nhwana wun'we ( 1 ) .
Endzhaku ka sweswo u ve mutsari wa mahungu ( journalist ) eThe Rand Daily Mail laha a tsala ngopfu hi timhaka ta mpfukelo wa mfumo wa vana va xikolo wa Soweto uprising hi lembe ra 1976 na swona u tirhe kwalaho ku fikela hi lembe ra 1978 .
A a ri muhleri wa mahungu wa phepha ra Sunday Post ( South Africa ) ku fikela laha a nga pfariwa nomu ( ku beniwa ) hi lembe ra 1980 .
Endzhaku ka ku va a khotsweriwe endlwini yakwe , u ve a kuma basari ya Nieman Fellow .
Endzhaku ko heta fellowship hi lembe ra1985 , u ve a tirhela Sowetan .
Nyuziphepha leyi a nga yi sungula , a yi fambisana swinene na nhlangano wa African National Congress , na swona eka mashead ya yona a yi ri na marito lama nge : `` The media of the powerless . ''
( Midiya ya lava va nga hava matimba ) .
Eka nkarhi wolowo , a ku ri nyuziphepha yikulukumba ya vantima eAfrika Dzonga hi nkarhi wa kona .
Hi lembe ra 1977 , u ve presidente ya nhlangano wa Writers ' Association of South Africa .
Tani hi presidente u ve a rhangela machi ya vatsari va mahungu va vantima na vatsarikulobye , kutani a va a khomiwa a ya jele xinkadyana .
Muhleri wa Sisulu u n'wi holovisile hi nhlamuselo ya yena ya leswo a a tirhisa ntshunxeko wa yena wa ku tihlanganisa na vatsari van'wana .
Muhleri wa yena , u n'wi byele leswo , `` Ntirho wa wena a hi ku macha , kambe ku tsala .
Loko a ri muhleri wa Sunday Post hi 1979 , Sisulu u ve a tlhomiwa swivutiso hi va mfumo wa xihlawuhlawu hi xihlovo xa mahungu lexi xi nga tirhisiwa hi mutsari wa mahungu Thamsanqa Gerald Mkhwanazi .
Sisulu u ve a khotsiwa ejele tin'hweti ta nkaye hi ku ala ku tirhisana na maphorisa eka mhaka leyi .
Ku ve ro sungula laha maphorisa ya nga pfumela leswo ya rhekhoda tinqingho ta vatsari va mahungu exihundleni , leswi maphorisa a ya swiendla swinene hi nkarhi wolowo na swona vanhu vanyingi a va sola swinene leswo maphorisa ya endla leswi leswi .
A ku ri xitereka xo sungula xa vatsari va mahungu va vantima .
Endzhaku ka loko xitereka xi herile , u ve a lahlekeriwa hi ntirho wa yena , na swona a beniwa a nga ha pfumeleriwi ku endla ntirho wa journalism , na swona a khotseriwa endlwini ya yena laha a nga pfumeleriwi ku tihlanganisa na vanhu van'wana malembe manharu ku fikela hi lembe ra 1983 .
Ku khomiwa ka Zwelakhe Sisulu hi ti 30 ta Juni 1981 , swi ve swi hlanganisiwa na milawu ya vusirheleleki bya xihlawuhlawu ku nga Internal Security Act .
Varhangeri van'wana lava va nga khotsiwa ehansi ka milawu leyi a ku ri va Phil Mtimkhulu , Mathatha Tsedu , Subri Govende na Joe Thloloe .
Maphorisa ya n'wi khome ekaya ka yena ro sungula hi ti 27 Juni 1986 .
Ka ndzhaku Sisulu u ve a vula maphorisa lama tani hi `` tinsulavoya leti hlomeke . ''
Mfumo wu ve wu tivisa ku khomiwa ka yena endzhaku ku vhiki .
Vanhu vanyingi va muxe ka matiko va ve va kombisa ku vilela hi ku khotsiwa ka yena no susumeta leswo u fanele a ntshunxiwa , minhlangano leyi yi nga endla xivitanelo xa ku ntshunxiwa ka yena a ku ri minhlangano yo fana na American Society of Newspaper Editors ( ASNE ) .
U ve a ntshunxiwa hi ti 18 ta Julayi 1986 .
U ve a khotsiwa handle ko tengisiwa a khotsiwa eJohn Vorster Square laha a ku pfaleriwe kona na vakhotsiwa van'wana va ku lwa na mafambiselo na mfumo wa xihlawuhlawu .
U ve a ntshunxiwa endzhaku ka malembe mambirhi kambe lomo a ntshunxiwa a nga pfumeleriwangi ku ya emahlweni na ntirho wa yena wa vuviki bya mahungu .
Ku ve na ku kwetlembetana hi ku aviwa ka swihlovo swa swipfuneto eka tindzimi tin'wana handle ka ririmi ra Xibunu ( ra Afrikaans ) leri a ku ri rona leri a ri kuma ku voneleriwa swinene ku tlula tindzimi tin'wana ehansi ka mfumo wa Xihlawuhlawu .

Hi lembe ra 1989 , Thuketana u hlurile no nyikiwa sagwadi ra `` H.P .
Junod Literary Prize '' eka xiyenge xa matsalwa ya ndhavuko , hi tsalwa rakwe leri nge `` N'wambilu Makokorho '' .
Thuketana , loyi a a ri mufundhisi wa kereke ya Swiss Mission .
U velekiwile hi siku ra 5 N ’ wendzamhala 1933 , eBurgersdorp ( Shiluvane ) – Letaba District .
Hikwalaho ka vutihlamuleri bya vufundhisi , ndyangu waka Thuketana a wu tshamela ku rhurha .
U pasile tidyondzo ta yena ta purayimari na ta le sekondari kwale Ladyselborne .
Hikokwalaho ka ku pfumeleka ka poso ya vudyondzisi endzhaku ka loko a hetile eLemana Institute , u xambirile ku tirha efemeni ya Pretoria Light Industry hi lembe ra 1954 .
Endzhaku ka nkarinyana , u kumile poso ya vudyondzisi exikolweni xa Bordeaux , kwale makaya hi lembe ra 1956 .
U hlanganisile khwayere ya vuyimbeleri ya xikolo , naswona u humelele ngopfu na khwaya ya yena leswi endleke leswaku a xiximiwa ngopfu eka miphikizano ya vuyimbeleri bya tikhwayere .
Xikongomelo xa Phepha-hungu leri akuri ku tivisa vanhu hileswi endlekaka e xifundzeni xavona .
Mphakelo wa vona awufikelele na le Sibasa .
Thuketana a a tirha tani hi muteki-mahungu naswona a thlela ava mupfapfarhuti wa phephe-hungu leri , kufikela laha rithyiweke vito rintshwa ra `` Marungula '' .
Hi lembe ra 1964 Mufundhisi Theo Schneider wa kerke ya Swiss Mission , u tsakele ntirho wa Thuketa naswona a n'wirhumela e xikolweni xa vufundhisi xa Mindolo , e Kitwe , e tikweni ra Zambiya .
Thuketa u kumile Diploma ya yena eka Matsalwa ya xikreste .
Nhlohlotelo lowu wu tikombe hi kuhetelela eka tsalwa ra yena ra `` Xisomisana '' .
U xambirile ku humesa tsalwa ra yena ro sungula loko ku kandzisiwile buku ya “ Kheleni ra Tihele ” leyi a yi lo hundzuluxiwa ku suka eka ririmi ra Xisuthu ( buku ya “ Sekoting sa Lihele ” ) ku ya eka Xitsonga .

Loko nga si hlawuriwa , Mandela a a lwisana na mfumo wa xihlawuhlawu ( apartheid ) tanihi murhangeri wa African National Congress na vuthu ra nyimpi leri tiviweke hi ra Umkhonto we Sizwe .
U hete 27 wa malembe ekhotsweni , yo tala ya wona eXihlaleni xa Robben , ehenhla ko voniwa milandzu leyi hlanganisaka ku kavanyeta matirhele ya mfumo wa xihlawuhlawu .
Exikarhi ka lava a va lwisana na mfumo wa xihlawuhlawu eAfrika-Dzonga na le misaveni hinkwayo , u vile mfungo wa ntshuxeko na ringana ka vanhu , hala tlhelo mfumo wa xihlawuhlawu na matiko lawa a ma wu seketela va nwi voneke yena na ANC tanihi mukhomanisi na mutherorisi .
Endzhaku ko tshunxiwa ekhotsweni hi 11 Nyenyenyani 1990 , ku cinca ka yena eku tirhiseni ndlela yo vuyelelana na burisana swi pfune ku hundzula Afrika-Dzonga leswaku yi va tiko ra tinxaka to hambanahambana .
Ku sukela loko mfumo wa xihlawuhlawu wu herile , u bumabumeriwe ngopfu hi vanhu vo tala , ku hlanganisa na valala vakwe va nkarhi lowu hundzeke .
Mandela u amukele masagwadi lama tlulaka dzana endzeni ka makume-mune wa malembe , leyi tivekaka ngopfu eka tona i mbuyelo wa kurhula wa Nobel ( Nobel Peace Prize ) hi lembe ra 1993 .
Enkarhini wa sweswi u tlangeriwa tanihi mufumi loyi a dyuhaleke loyi a ha riki na rito etimhakeni to tala .
EAfrika-Dzonga u tiveka ngopfu hi ra Madiba , Vito ro hlawuleka leri nyikiwaka vakulu/tihosi ta rixaka ra va ka Mandela .
Vito leri ri sungule ku tirhisiwa ngopfu ku vulavula hi Nelson Mandela .
Mandela u kombe Mahatma Gandhi tanihi munhu loyi a veke na nhlohlotelo ngopfu evutonwini bya yena , hi ta Filosofi ya ku tirhisa kurhula no langutana na vuxanisi hi ndlela leyi xiximekaka .
U bebuleriwe eka muganga lowu tsonga wa Mvezo e xifundzeni xa Umtata , Nstindza wa Transkayi .
Kokwa wa yena akuri Ngubengcuka ( Loyi a lovekeka hi lembe ra 1832 ) , Hosi-leyi fumaka ya vaThembu , lava eku heteleleni va hluriweke mfumo wa vukolonyi wa manghezi .
Unwe wa majaha ya hosi , leyi a yi tiviwa hi ra Mandela , u ve kokwana wa Nelson , loyi a veke xihlovo xa Xivongo .
Leswi a veke nwana wa hosi hi nsati wa le ximatsini wa rixaka ra vaka Ixhiba , Swi hluke swa rhavi ra yena a swi nga faneleki ku teka vuhosi bya vaThembu .
Tata wa kwe , Gadla Henry Mphakanyiswa ( 1880–1928 ) , hambiswiritano u vekiwile tani hi ndhuna ya ximutana xa Mvezo .
Endzaku ko papalata mfumo wa vukolonyi , u tekeriwe mfumo naswona a rhurisiwa aya e Qunu na muti wakwe .
Hambiswiritano , Gadla a a hari unwana wa vandla ra hosi , naswona u hoxe xandla eku vekiweni ka Jongintaba Dalindyebo e vuhosini bya vaThembu , loyi a nwi hakeleke hi ku teka Mandela ehansi ka timpapa takwe , endzaku ka rifu ra Gadla .
Tata wa Mandela a a ri na vasati va mune , lava va nwi velekeleke vana va khume-nharhu ( mjaha ya mune na tintombhi ta nkaye ) .
Mandela u tswariwe hi nsati wa wa vunharhu wa Gadla ( 'Wa vunharhu ' hi kuya hi mpimo wa rixaka ra vuhosi ) , Nosekeni Fanny , nwana wa nhwana wa Nkedama loyi a a ri wa vaMpemvu va rixaka ra ma Xhosa , Yindlu ya xinene , laha Mandela a kuleleke e ximutanini xa kona .

Robert Mangaliso Sobukwe ( 5 N'wendzamhala 1924 – 27 Nyenyenyani 1978 ) akuri n'wapolitiki na mulwela-nchuseko wa le Afrika Dzonga , loyi a simekeke nhlangano wa Pan Africanist Congress ( PAC ) lowu a wulwisana na mfumo wa xihlawu-hlawu .
Hi lembe ra 2004 Sobukwe a langhiwile tani hi munhu wavu 42 eka nxaxamelo wa va Afrika Dzonga vo hlawuleka wa SABC3 .
Evuton'wini byakwe , Sobukwe a a voniwa ari muluthanyi-nkulu lero mfumo wa xihlawu-hlawu wu humese nawu ephalamendhe ra wona lwu a wu vutiwa `` Xinawana xa Sobukwe '' , lexi a xi ndlandlamuxa matimba ya mfumo , ngopfu-ngopfu a xi pfumelela ku engetela malembe ya ku khostsiwa ka Sobukwe .
U nghenele tidyondzo takwe tale henhla ekholechini ya Methodist le yinge Healdtown naswona endzaku aya nghena eYunivhesithi ya Fort Hare laha a tihlanganiseke na nhlangano ya vantshwa ya ANC ( ANCYL ) hilembe ra 1948 athlela a langhiwa kuva murhangeri wa machudeni eka ( SRC ) .
A a pfumelelana na malandza ya ANC lawa ayari na mavonele ya vuAfrika , naswona hi lembe ra 1957 u sukele nhlangano wa ANC ivi ayava muhleri wa phephahungu ra The Africanist leri arikumeka eJoni .
A ari mupfumeri lonkulu wa vuAfrika na vumundzuku bya rona laha a aleke mavonele yo tirhisana na vanhu van'wana handle ka va Afrika , laha a hlamuseleke muAfrika kuri un'wana na un'wana loyi a hanyaka no tinyiketela eka mfumo wa vunyingi bya va Afrika .
U hetelele a sukele nhlangano wa ANC leswaku a simeka Pan Africanist Congress ( PAC ) , laha a thleleke alanghiwa leswaku ava murhangeri wa wona wosungula hi 1959 .
Sobukwe a a tiviwa hi ra Phrofesa kumbe `` Prof '' eka vanakulori na alandzeri vakwe , leswi a swikombisa kudyondzeka na vutshila byakwe byo vulavula erivaleni no khorwisa .
Uvulavule hi xilaveko xa `` kuti kutsula '' ka va Afrika dzonga handle ka kupfuniwa hi vanhu vale handle ka Afria .
Uhlamusele vanhu vale handle ka Afrika , kuri un'wana na un'wana loyi anga xiximiku tiko-nkulu ra Afrika naswona a ala kuhanya ehansi ka mfumo wa vunyingi bya Afrika .
Kupfumela kakwe eka mavonele lawa ku khutaze no hlohlotela vanhu na minhlangano yo tala leyi ayi lwisana na mfumo wa xihlawu-hlawu , ngopfu-ngopfu nhlangano wa ku Xalamuka ka vantima .
E Fort Hare , laha vantshwa votala va vantima va va Afrika Dzonga ava sungula ku nghenelela swa tipolitiki , Sobukwe u nghenelele nhlangano ya vantshwa ya ANC hi 1948 .
Nhlangano lowu awu simekiwe e yunivhesithini leyi hi Godfrey Pitje , loyi a thleleke ava murhangeri wa wona .
Hi 1949 Sobukwe u langhiwe tani hi murhangeri wo sungula wa huvo ya machudeni , laha atikombiseke ari xivulavuri lexinene .
Hi lembe ra 1950 Sobukwe u thoriwile tani hi mudyondzisi exikolweni xa ntanga ya lehenhla xa Standerton , laha a thleleke a caciwa hileswi a seketeleke Tsima ra ku pfukela mfumo hi 1952 .
Kambe endzhakunyana uthlele a thoriwa exikolweni xelexo .
Eka nkarhi lowu , a angasi nghenelela swa tiplolitiki ta ANC swa siku na siku , hambileswi a a ri matsalana wa vandla ra ANC kwale Standerton .
Hi lembe ra 1954 endzhaku ko rhurhela e Joni , Sobukwe uthoriwile tani hi mudyondzisi wa ti dyondzo ta Afrika e Yunivhesithi ya Vhetsi .
Hambe swiritano a a pfumela no tinyiketela ku hetisa kuhlawulana hi kuya hi nhlonge .
Athela ava museketeri lonkulu wa vonele ra xi Afrika eka kutshunxeka ka Afrika Dzonga naswona a ala vonele ro tirhisana na valungu .
Sobukwe urhangele xitereka lexi a xikongome e xitichini xa maphorisa xa Orlando , e Soweto , laha va tluleke nawu wa pasi hivomu .
Uhlanagnisiwe no landzeriwa hi valandzeri vohlayanyana , laha va humeseke mapasi yavona eka ndzhawu leyi a vanga pfumeleriwanga eka yona , ivi va kumeka vatlule nawu hindlela yeleyo .
Eka xitereka xofana hi siku relero e lokichini ra Sharpeville , maphorisa ma duvurile no dlaya vanhu va 69 eka ntshungu va malandza ya PAC eka mhangu ya le Sharpville .
Endzhaku ka ku khomiwa kakwe , Sobukwe ulumbetiwile a thlela a gweviwa hi mhaka yo hlohlotela vanhu ku tlula nawu , laha a bihiweke malembe manharhu ekhotsweni .
Endzaku ka ku heta xigwevo xakwe , u thlele a tekiwa ayisiwa e xihlaleni xa Robben Island .
Kupfuxetiwa ka Nawu wa le rivaleni , kuthele ku endla swikoteka leswaku xigwevo xa Sobukwe xi engeteriwa hi malawuri wa ndzawulo ya Vululami .
Xinawana lexi xithele xi vitiwa `` Xinawana xa Sobukwe '' naswona xitirhisiwe ku engetela xigwevo xa Sobkwe hi malembe manharhu .Sobukwe hi yena nstena loyi a khostiweke no tshikeleriwa hi ku tirhisa xinawana lexi .
A a hanya exiyengeni lexi hambanisiweke exihlaleni lexi laha a anga swikoti kuvonana na vabohiwa van'wana .
Kambe a a kota ku vulavula na vona hikutirhisa mifungo ya xihundla ya mavoko , loko ari karhi a ti olola ehandle .
Hambi swiritano , u swikotile ku pfumelela vandla ra PAC leswaku ri tekelela nongonoko wa politiki wa vu Mawo .
Hinkarhi lowu wa ku khotsiwa , uyisile emahlweni tidyondzo takwe ta Ikhonomixsi laha a heteleleke a kuma Digri yakwe e Yunuvhesithi ya le Landhani .
Ku ehleketiwa leswaku Sobukwe a a khostiwe hindlela leyi yo hlawuleka hileswi a a chaviwa ngopfu hi mfumowa xihlahlawu ku tlula vabihiwa va vandla ra ANC .
Eka knarhi wa vubiwa byakwe , Sobukwe u hlakulele vunakulori byakwe na Benjamin Pogrund loyi a theleke a tsala buku ya vutomi byakwe endzhaku ka malembe yo hlaya ( Sobukwe and Apartheid , Johannesburg : J .
Ball , 1990 ) .
Upfumeleriwe kuya tshama no hanya e dorobheni ra Kimberley swin'we na ndyangu wakwe hambi leswi a thleleke a bohiwa emutini wakwe a siveriwa ku famba famba a tshunxekile .
Kimberley yi langiwile tani hi ndzhawu leyi a a ta kota tirha kona ehansi ka tinhlo ra mfumo .
Uthele a siveriwa kuhlanganela swa tipolitiki .
Usiveriwe hi swinawana swo tala leswi hlanganiseke ku n'wisivela ku huma a tikweni noya entsungeni wa malwandle , leswi tsemeke milorho yakwe yo yisa tindyondzo takwe e mahlweni .
Hiswona leswi endleke leswaku a ala mintirho yo letela e tindzawulweni ta hambana ta le Amerikha .
Sobukwe u hetisile tidyondzo takwe eka timhaka ta nawu hi ku pfuniwa hi qhweta rale ndzhawini ya Galeshwewe , ivi a sungula vuqhweta byakwe hi lembe ra 1975 e Kimberley .
Madokodela yakwe makombele mfumo leswaku wun ' i pfumelela ntshuxeko wa ku famaba-famaba hikwalaho ka mavabyi .
Xikombelo lexi xi aleriwile hi mfumo kufikela loko ata lova hi 27 Nyenyenyani 1978 , naswona avekiwa eGraaf-Reinet hi 11 Nyenyankulu 1978 .

Raymond Chikapa Enock Phiri ( 23 Nyenyankulu 1947 - † 12 .
Mudyaxihi 2017 ) a kuri nqambhi na muyimbeleri wa vunanga bya Jazz na mbaqanga wa laha Afrika Dzonga , loyi a tswariweke eMpumalanga naswona tata wakwe a kuri mutirhi wo suka e tikweni ra Malawi loyi a a tiviwa hi ra `` Just Now '' Phiri .
U sungule ntlawa wa vunanga lowu a wu tiviwa hi ra Cannibals eka malembe ya ma 1970 .
Loko ntlawa wa Cannibals wu hangalaka , Ray u sungule ntlawa wa vunanga lowu a wuvuriwa Stimela , naswona va thlomiwe risiva ra Nsuku na Platinamu hileswi va xaviseke ti Albamu to tala , leti hlanganisaka Fire , Passion and Ecstacy ( 1991 ) , Look , Listen and Decide ( 1992 ) na People Do n't Talk So Let 's Talk .
Hi lembe ra 1985 , Paul Simon u kombele Ray ku hlanganisa na Ladysmith Black Mambazo leswaku va hlanganela eka pfumba ra yena ra Graceland , leri humeleleke naswona ri kote ku pfuna tinqambi to tala ta Afrika Dzionga ku tiveka eminsungeni ya malwandle .
Ray uthlele a tirhisana na Paul Simon ekuhumeleriseni albamu ya Rhythm of the Saints , leyi vangeke leswaku vaya chaya emahlweni ka xitshungu e Central Park na Madison Square Garden vathlela va vonakala eka nongonoko wa Thelevixini e tikweni ra Amerika .
Hi lembe ra 2012 , Paul Simon u lulamise pfumba ro heta malembe ra Graceland nakambe laha Ray atheleke a hlanganela eke pfumba leri .
Phiri uvaviseke ngopfu hi lembe ra 1987 eka nghozi ya movha leyi hundzeke na vutomi bya vachayi kulori va yena va ntsevu kuhlanganisa na Manejara wakwe .
Ray Phiri u love hi ti 12 ta Mudyaxihi 2017 , a ri na malembe ya 70 , exibhedlele xa Nelspruit hi vuvabyi bya Mfukuzana .
Risiva leri urikume hikwalaho ka ntirho wayena eka Vunanga na kutirhisa vuyimbeleri ku hlohlotela nhluvuko e van'whini .

Tito Titus Mboweni ( u velekiwe hi ti 16 Nyenyankulu 1959 ) eka nkarhi wa sweswi , i Holobye wa swa Timali eAfrika Dzonga ku nga South Africa .
Mboweni u ve Mugavhenara wa vunhungu wa South African Reserve Bank na Muntima wa sungula ku va eka xiyimo lexi eAfrika Dzonga .
U funghisiwe ku va Holobye wa ta Timali ku sukela hi ti 9 Oktoboro 2018 , ku landza endzhaku ka loko Nhlanhla Nene a surile ku va eka xiyimo lexi .
U dyondze eYunivhesiti ya N'walungu ( University of the North ) exikarhi ka malembe ya 1979 na 1980 , laha a rhejistarele tidyondzo ta where Bachelor of Commerce degree .
A nga hetangi tidyondzo leti kona , kutani a suka Afrika Dzonga a ya eka exile hi lembe ra 1980 .
U ve a humelela tidyondzo ta Bachelor of Arts ( Hons ) eka economics na political science kumbe sayense ya swa tipolitiki eNational University of Lesotho hi 1985 .
Hi 1988 u humelele tidyondzo ta Master of Arts in Development Economics eUniversity of East Anglia eNghilandi .. Tito Mboweni u ve Holobye wa ta Mintirho ku sukela hi Meyi ( Dzivamisoko ) 1994 ku fikela hi Julayi 1998 eka khabinete ya Mupresidente wa South African ku nga tatana Nelson Mandela .
Loko a nga si vekiwa tani hi Holobye wa ta Mintirho , a a ri , Xandla xa Nhloko ya Department of Economic Policy ku nga ndzawulo ya pholisi ya ikhonomi eka nhlangano wa ANC .
U ve a tlhela a yimela ANC eka swiyenge swo hambana hambana endzeni ka tiko na le ka matiko ya misava He also represented the ANC .
Tito Mboweni a a ri xirho xa Huvonkulu ya tiko ku nga ANC 's National Executive and National Working Committees na swona a a ri mutshami-xitulu wa National Executive Committee 's Economic Transformation Committee , leyi a yi kunguhata ku endliwa no hluvukisiwa ka tipholisi ta ikhonomi ta ANC .
Loko a ha ri Holobye wa ta Mintirho , u ve a rhangela ntirho wa ku endliwa na nawu lowuntshwa wa ta mintirho endzhaku ka mfumo wa Xihlawuhlawu .
Hi 1997 Tito Mboweni u ve a langiwa ku va nhloko ya Ndzawulo ya ta Pholisi ya ANC lowu a wu langutana no fambisa no longoloxa kahle tiprosese na mafambiseloya swa pholisi swa ANC .
Endzhaku ka ku joyina South African Reserve Bank , u ve a rhizayina eka swiyimo swa yena leswi a langiwe ku va eka swona eka ANC .
U joyine banginkulu ya South African Reserve Bank hi Julayi 1998 tani hi Mutsundzuxi wa mugavhenara ku nga Governor .
Hi tai 8 ta Agasti 1999 u ve a teka xiyimo xa ku va mugavhenara endzhaku ka Dr. Chris Stals tani hi Mugavhenara lontshwa wa banginkulu ku nga Governor wa Reserve Bank .
Hi nkarhi wa ku va mugavhenara , u ve a xiximiwa hi xiyimo xa ku va Profesa wa Economics eyunivhesiti ya Afrika Dzonga ku nga University of South Africa eka malembe ya 2000 ku fikela 2003 .
University of Natal yi n'wi xixime hi digri ya vudokodela ku nga Doctor of Economics , honoris causa .
Digri leyi , u nyikiwe yona hi lembe ra 2001 .
Mugavhenara u hlawuriwe ku va Muchanselara wa University of the North-West kutani a vekiwa eka xiyimo lexi xa Vuchanselara ximfumo hi ti 23 Februwari 2002 .
Kasi University of Stellenbosch yi lange Mugavhenara tani hi Professor Extraordinary eka Economics nkarhi wa ku sukela hi ti 1 Apreli 2002 ku fikela 31 Machi 2005 .
Asia School of Business yi lange Mboweni eka Bodo ya Vagavhenara ku nga Board of Governors hi 2015 .
U landzeriwe eka xiyimo lexi xa vugavhenara hi manana Gill Marcus loyi a nga va Mugavhenara hi ta 9 ta Novhemba 2009 .
Hi Juni ( Khotavuxika ) 2010 , Mboweni u langiwe ku va mutsundzuxi eka xiyenge xa matiko ya misava ku nga Adviser eka Goldman Sachs International , laha a nyiketa switsundzuxo eka swa tiophochuniti ta nhluvukiso wa mabindzu , kasi a langutana ngopfu na ndhawu ya Afrika Dzonga ku nga South Africa na Sub-Saharan Africa .

Thomas Hasani `` Shinyori '' Chauke ( 4 Nyenyenyani 1952 ) i nqambhi na muhumelerisi wa vunanga wa le Afrika Dzonga .
U sukele xikolo ahari a phurayimari , leswaku a ya sungula ntirho e femeni yo gaya mapa , edorobheni ra Heidelberg , e xifundzheni xa Gauteng , hi lembe ra 1969 .
Kusika kona u rhurhele e Alexandra hi lembe ra 1971 , laha a tirheke ku hlayisa tindzhawu to hlambela na swirhapa swo tlanga thenisi , e dorobheni ra Sandton .
Uhlanganile na malume wakwe loyi a a ri muchayi wa katara ya vunanga bya xitsonga , loyi a n'wi dyondiseke ku chaya .
Endzhaku ka malembe mangari mangani , Chauke u thlelele e kaya laha a sunguleke ku ti hanyisa hi ku lunghisa swiya-nimoya , hi lembe ra 1978 .
Chauke anase a catile naswona arina n'wana .
After a few months , only five remained .
They performed at school halls to raise money to go to Johannesburg and realize the recording dream .
Chauke signed a contract to record with GRC .
Under GRC , the music was branded Nyoresh .
He moved to Wea Records , where he got a better deal and changed his music brand from Nyoresh to Shimatsatsa ( `` a beautiful girl '' ) .
In 1981 , he recorded his first album called Shimatsatsa no .
1 under the burner name Thomas Chauke and Shinyori Sisters .
Now he hands out awards yearly in the category : Dr. Thomas Chauke 's Artist of the Year for Munghana Lonene Fm .

Bennet Keats Mpilele Mtombeni kumbe ( Mthombheni ) , ( 14 N'wendzamhala 1926 - † 03 Mudyaxihi 1976 ) A ari mutsari wa tibuku , na maphepha-hungu ya xitsonga , naswona a ari murhangeri na mugingirikeri wa ririmi ra Xitsonga leswi swi n'wi thyiseke vito ra Nhlalala ya madoroba .
Kusuka kona uyile eJoni aya lava ntirho anga wukumi .
Uyisile tidyondzo takwe emahlweni naswona a kala a kuma Junior Certificate , naswona endzaku ka nkarhinyana apasa Matriki ya yena , leswi n'wi pfuleleke tindlela takuya emahleni hi tidyondzo takwe ta B.A Degree leti a ari karhi atihetisisa loko ata lova .
Hi 1960 uthoriwile e University of South Africa , laha a tirheke kona malembe mabirhi tani hi murhumiwa .
Kusukela hi 1963 kuya eka 1971 , uthoriwile eka South African Milk Board .
Hikwalaho ka migingiriko ya yena eka rixaka ra matsonga na ku chivirikela ku antswisa vutomi na mayimele ya Vatsonga emadorobheni , uthoriwile hi mfumo wa Gazankulu tani hi muyimeri wosungula wa le madorobheni wa vatsonga .
Leswi ekusunguleni , mfumo wa Gazankulu awuri hava ofisi , Mpilele u tirhele e kaya rakwe ra le Atteridgeville , naswona endzaku a rhurheriwa e Saulsville , kusuhi na masirha laha mfumo wa Gazankulu wusimekeke ofisi kona .
U tsarile hi kuhambeta ku fikela loko a talova hi 1976 .
Xivangelo-nkulu xo tsala eka phephe-hungu ra `` Nhluvuko '' a kuri ku pfuxa Matsonga yarikwavo emadorobheni leswaku vatimila no tivonakarisa exikarhi tinxaka tin'wana .
Hikwalaho ku vurhangeri byakwe usungule kutiviwa hi ra `` Nhlalala ya madoroba '' .
Mtombeni a ari xirho xo xiximeka xa ndzawulo ya swa ndzhavuko na ririmi ra Xitsonga ( Bureau for Tsonga Language and Culture ) .
Uvile mutshami-xitulu wa Komiti ya tibuku naswona athlela ava Xirho xavulawuri bya yona .
Ulovile endzhaku ka masiku ya khume na mune loko ku lovile mativula yakwe Floyd , loyi a nweleke e nambyini wa Crocodile River .
Havambirhi va vekiwe hisiku rin'we endzhaku ka ntirhu wa rifu lowuveke e Atteridgeville Community Hall .
Rifu rakwe rindzinginisile vanhu votala eGazankulu naswona mfumo wa Gazankulu awu yimeriwe hi nkulukumba H.W.E Ntsan'wisi tani hi mukhandli wa nhlonge .
Nhlalala leyi a yi hlengeleta rixaka ra hina haleno madorobeni yi timekile .
Xihontlovila xa ririmi ra Vatsonga xi fambile .
Mutsari wa Mavala ya yingwe u hundzile .
Mutsari wa Mihizo ya kayivela u fambile .
Mutsari wa Vuhlangi bya vuhlangi u lovile .
Mutsari wa Ndzi tshikeni u chupukile .
Mutsari wa Ndzhaka ya vusiwana u nyamalarile .
Mutsari wa Mibya ya nyekanyeka u porokile .
Mutsari wa Malangavi ya mbilu u timekile .
Ririmi ra Vatsonga ri lahlekeriwile .
Rixaka ra Vatsonga ri lahlekeriwile .
Muhandzi wa tindzalama ta ririmi ra hina eku enteni ka rona ni le ku anameni ka rona u fambile .
A hi rileni Mpilele wa Mtombeni hi ri karhi hi tsundzuka leswaku wa hanya hikuva u hi siyele ndzhaka leyi hi nga ta sala hi n'wi vona ha yona hi matsalwa lawa a ya siyeke .
A nga yanga na vutlhari bya yena emasirheni , u hi siyerile byona ... tindzalama ta ririmi ra hina , leswaku hi sala na swona swi va ndzhaka ya hina .
Ndzi nga engeta ndzi vula leswaku a a ri egondzweni ra vatsari va vatsari .
Exikarhi ka malembe mo ringana khume voko ra yena ri tsarile ku ringana nhungu wa tibuku .
-- ( Nhluvuko , Vol .
17 , No .
Tiko ri dadavala bya phunjavunja , Mihizo ya kayivela yi kayivele wonge i mali ya xisiwana , Vusweti bya rixaka byi ku dzudze Vuhlangi bya vuhlangi , Vusweti byi ku dlokodla mbilu , U ka u mila ntshiva u teka vunghwazi .
U mila Mavala ya yingwe , Mavala ya yingwe ya ku tikirheta enhlohlorhini ya Everest , Moya wo kwetsima wu ku tlhoma xidlodlo , Wu ku rhuma ku ya hlikih/a Vutsonga , Khamba ri ku sivile ri ku khina , U nga si heta ku haxa evhangeli ya wena .
A wu vanga na makwanga , U haxile Ndzhaka ya vusiwana , U phamele rixaka ; A wu sweka hi byongo , U phama hi penisele , U phamela ebukwini ; Voko raku i nkombe wa nsuku , Byongo byaku i nambu wa Nile .
Ririmi raku ematsalweni ri olova wonge i nhluvi ; Ririmi raku a ri gogonyi , Marita yaku ya gemba ; ya hlakah/a byongo ; Ya kucete/a ; ya titimeta torha ra vutivi ; Ya tshunxa mapindzi ; mafundzu ya nyekanyeka .
Tintlharhi ti aneka vut/harhi byaku erivaleni , Ntokoto waku wu andlariwa tani hi sangu , Ntokoto waku wa mameka ; a wu pundzulanga , Vutlharhi byaku byi phapha byongo bya vah/ayi vaku U nombhela eka novhele , u nyanganya bya vulombe , Nghimeto u hava eka swihungwana , U tlanga xinave-nave , A wu kongomi , wo khovolela , Timhaka wo thya , u thya swange i ncuva , Marita yaku ya hakuta ntlhaveko , Mbilu yi sa ' yi pfempfa hi ku nave/a .
Leswo phata u swi nyenyile , U vona ya ri Matshopetana ya tindzumulo Xa wena i ku boxa tshumba , U komba mhaka hi rintiho ; u honokela mhaka U nga copeti , U monya leswi phewaka ; Ntivo-vuhleketi waku wu hi hlantswe mahlo , Nkunghwa wu sukile , Hi ta jikula hi chela eka ndzheko wa Ndzhaka ya vusiwana , Wu ta ka wu khapa hi vutivi ... -- ( D.R .

Godide Nxumalo ( ca 1876 - † 31 Mawuwani 1911 ) , akuri n'wana wa Nghunghunyana , mufumi wohetelela wa mfumo wa Gaza .
Uhlawuriwe hi tata wakwe tani hi mudyandzhaka wa yena .
Ndzhaku ka ku hluriwa ka Nghunghunyana , Godide ukhomiwile hi masocha ya maphutukezi naswona a yisiwa e Lisbon , tani hi muhlampfa na mubohiwa wa mfumo wa maphutukezi e xihlaleni xa Azore .
Tata wakwe akuri Hosi Nghunghunyana naswona mana wakwe akuri Vuyazi , loyi a a lovoriwe hi Mzila , tata wa Nghunghunyana leswaku ava nsati wan'wana wa yena wa mudyandhzaka .
Endzhaku ka kuvelekiwa , Vuyazi unyamalarile naswona anga thlelanga a voniwa nakambe , hiswona leswi endleke leswaku Godide a kurisiwa hi nsati loyi a vuriwaka Soni .
Hambiswiritano , nghunghunyana a a rhandza n'wana loyi wakwe , naswona a a tiyisisa leswaku n'wana loyi u tshama kusuhi na yena .
Hambi leswi a angari yena n'wana wa mativula , Nghunghunyana a a n'wi langhile leswaku ava mudyandzhaka ehenhla ka Maguwa , loyi akuri yena n'wana wa mufana lonkulu wa Nghunghunyana .
Vuxaka exikarhi ka Godide na Maguwa , abyiri bya valala , laha avahambeta ku kurihelana na ku lwa .
Hambiswiritano , Nghunghunyana a a rhandza Godide , kutlula Maguwa , loyi a an'wivona a tsakela ngopfu tindyondzo na ririmi ra xiphutukezi , kutlula xichangana .
Godide u yile a kula na ku rhanzeka e tikweni , naswona a a kumeka a rhangela rin'wana ra mavutho ya Nghunghunyana , laha a theleke a tivisiwa tani hi mudyandzhaka loko ku fika pfhumba ra maphutukezi , e Manjhakazi .
Godide u rhangerile mavutho ya nyimpi yo hlaya laha a ringeteke ku lwa na maphutukezi lawa ama rina mathlarhi ya nyimpi yo tlula mavuthu ya Godide , naswona a hluriwa eka tinyimpi timbirhi , laha a pfumeleke leswaku avangari matimba yo hlula maphutukezi .
Hambiswiritano , Godide u kombile vurhena lebyi kulu , laha a aveke muvulavuleri wa hosi Nghunghunyana , eka maphutukezi , naswona u tlangile xiphemu lexi kulu , ku xwerisa kuhlasela ka maphutukezi e Chayimeti , Nsindza wa mfumo .

Makhosi Busisiwe Khozai Mu-Afrika Dzonga wa n'watipolitiki na loyi a a ri Xirho xa Palamende xa vandla ra ANC loyi a nga tirha tani hi mutshama-xitulu wa Portfolio ya Vutirhela-Mfumo na swa Tihofisi ( Public Service and Administration ) .
Khoza u tirhe eka Portfolio Committee ya Economic Development ( Nhluvuko wa swa Ikhonomi ) .
U tiveke ngopfu hi ku byela mupresidente Jacob Zuma leswo a suka eka xiyimo .
Na swona a a ri xirho xa African National Congress ( ANC ) , National Assembly , na xirho xa AdHoc Committee xa ku langutana na ku langiwa ka Musirheleri wa Vanhu ku nga Public Protector .
Khoza u tsarile buku ya textbook leyi yi tirhaka ku va xiseketelo xo tiya xa vutiviti eka swa lingwistiki hi ku tivisa mimpfumawulo yintshwa leyi landzelelanaku ku nga , Ubantu isiZulu Alphabetical Logic Order ( UZALO ) .
Buku ya yena ya textbook yi tirha tani hi makombandlela na thulusi ra tindzimi timbirhi leyi yi nga tirhisiwaka tani hi ndlela yo twisisa tindzimi ta Bantu to hambana-hambana .

Malabrastad .
Doroba leri ri mbundzumuxiwile ehansi ka Nawu wa Mintlawa ya Rixaka wa nkarhi wa xihlawuhlawu , lowu a wu avela mintlawa ya tinxaka ku ya etindhawini letintshwa .
A a ri xichudeni le Fort Hare College , laha a kumeke digri ya Xinghezi ( hi risiva ) na diploma ya vudyondzisi .
Endzhaku ko rhurhela edorobeni ra Sophiatown , u ringete ku tsala switori swokoma .
Themba u nghenele mphikizano wo sungula wa switori swo koma wa Drum ( ku nga magazini wa vantima va le madorobeni lowu vulavulaka ngopfu hi vukambisisi hi swifaniso ) , laha a hluleke .
Hi ku famba ka nkarhi u tirhe eka Drum , laha a veke un'wana wa `` Majaha ya Drum , '' kun'we na Henry Nxumalo , Bloke Modisane , Todd Matshikiza , Stan Motjuwadi na Casey Motsisi .
Hi ku famba ka nkarhi va hlanganisiwe na Lewis Nkosi na Nat Nakasa .
Ntlawa lowu a wu hi xivuvulelo lexi nge : `` Hanya hi xihatla , lova wa ha ri ntsongo naswona u ri ni ntsumbu wosaseka .
Xin'wana xa swikongomelo swa kona a ku ri ku paluxa ntiyiso na kupfumaleka ka kuringana e hansi ka mfumo wa xihlawuhlawu .
Themba u endle xiboho xo vona ndlela leyi tikereke to basa a ti ta angula ha yona loko a ya etikerekeni to vona , tani hi leswi a a ri munhu wa ntima .
Hi 1966 , u vuriwe `` mukomanisi ximfumo , `` hikwalaho ka swona mintirho yakwe yi yirisiwile eAfrika Dzonga .
Tibuku takwe ti sungule kumeka hi xitalo eka malembe ya va - 1980 hi ku humesiwa ka tibuku timbirhi leti nga - The Will to Die ( 1972 ) na The World of Can Themba ( 1985 ) .
Eka switori swakwe , u hlamusele ku karhateka ka vanhu va vantima la va dyondzeke e yunivhesiti na swona vahanya e madorobheni ; naswona va tsandzeka ku humelerisa vuswikoti bya vona hi kwalaho ka swipimelo swo ya hi nghohe swa mfumo wa xihlawuhlawu , na swona va thlela va ringeta ku ringanisa vutomi bya le dorobhen na byale ma tiko xikaya .

Giyani Brian `` DJ Brian '' Rikhotso ( utswariwile hi ti 1 ta sunguti 1980 ) i muhaxi wa ndhuma wa xitichi xa Munghana Lonene FM , mutlangi/ mutlambi wa tinsimu na n'wamabindzu .
Ukulelele eBolobedu kusuhi na Tzaneen , Limpopo .
i nghenile eMatshwi Primary School , Bolobedu ayahetisa eMokope Senior Secondary a nga sidyondzela kuva Journalist e Technikon Pretoria ( sweswi kunga Tshwane University of Technology ) .
u sungurile kuhaxa eka Munghana lonene FM hi 2000 a haxa hiku hela ka vhiki .
uthoriwile eka station hi 2000 tani hi stand-in ( muyimeri muhaxi ) , a tala eku haxa ta Mafu loko ari karhi a hetisa swa tidyondzo ta yena .
usungurile ku haxa eka African World Music Show Mindhzumba ya Afrika , lowu hi wona nongonoko lowu wun'wi dumiseke .
hi lembe ra 2003 usungurile ku haxa nongonoko wa Vaxumi , a cincana na Conny Mashimbye .
uvuye a kuma nongonoko wo haxa na mpundzu 2005 , enongonoko lowu anga haxa kufikela loko a tshika ntirho hi lembe ra 2007. hi lembe ra 2008 utlhelele eka xitichi laha anga sungula ku haxa nongonoko wani mpundzu wa Phaphama with Sydney Baloyi .
hi lembe ra 2009 ntlawa wu hlanganisiwile na Tebogo Jacko Magubane tani hi muhumelerisi wa nonongonoko , leswi swiendle leswaku nongonoko wu duma swinene .
endzhaku ko humelela ka nongonoko wa Phaphama 's , Brian ususiwile ku ya haxa nongonoko wa ndzhenga laha a nga hlanganisiwa na Thembzana Reloaded na Nyiko Sithole tani hi muhumelerisi wa swa mintlangu ku fikela April 2015. hi 2015 utlhelele ku ya haxa Munghana Lonene fm 's breakfast show Phaphama .
hi 2018 DJ Brian ususiwile ku ya haxa nongonoko wa ninhlekanhi ku nga Dzumba na Mina .
nyiketa va yingiseri nantswo wa vunanga bya xi Afrika kotala yo huma eka matiko ya SADC .
Hikwalaho ka nantswo wa yena wa vunanga uvile munhu sungula eka xitchi xa munghana lonene ku ya tlanga e Salala from Madagascar , Koffi Olomide Fally Ipupa Papa Wemba , Kanda Bongo Man , kusuka Democratic Republic of the Congo nati ntlambi to hambanahambana Muzambhiki to fana na Zico , Tabassily , Mr Bow .

Henri-Alexandre Junod ( kumbe Henri A. Junod ; 17 .
Mudyaxihi 1863 – † 22 .
Dzivamusoko 1934 ) a ari murhumiwa wa vukhongeri bya vuphurostentanti bya le Furwa naswona u tiveka ngopfu hi ntirho wa yena e xikarhi ka va Vatsonga na ririmi ra Xitsonga e n'walungu wa Afrika-Dzonga na le muzambhiki e xikarhi ka varhonga .
Hambi leswi a loveke ari e Geneva , xileriso xa yena xo hetelela a kuri ku ya vekiwa e kaya rakwe ra makumo e Rikatla e tikweni ra Muzambhiki .
Junod u hoxe xandla ekutsariweni ka matsalwa ya Xitsonga evuton'wini byakwe ku fikela loko ata hundza emisaveni .
Mudyaxihi 1863 ( sonto ) , Laha tata wakwe mufundhisi Henri Junod na mana wakwe Marie-Dubied Junod a va ake kona .
Henri na vamakwovo Daniel na Samuel vakurisiwile e hansi ka ndyangu wa vukhongeri bya vuswiss , laha tata wa vona a a ri mufundhisi kona .
Kusukela e ma lembeni ya vutsongwana , Henri u kombe mboyamelo eka tidyondzo ta ntivo-vuthlari ( Science ) ngopfu-ngopfu eka ta ntivo-vutomi ( Biology ) .
Leswi swi tsakise mudyondzisi wa yena Nkul .
Billeter , kambe nhlohlotelo lowukulu a wu kumeka e kaya hi tata wa yena .
Hiswona leswi endleke Henri ku tsakela vukhongeri swonghasi .

U dyondzerile tidyondzo ta DPhil eLinacre College , Oxford .
Ginwala u ve a langiwa ku va muchanselara wa University of KwaZulu-Natal hi Epreli 2005 .
Hi wun'wana wa vamanana va mune ntsena va nga Tichanselara eAfrika Dzonga .
Hikokwalaho ka matshalatshala ya yena , u xiximiwe hi tiinstituxini to tala ta matiko ya misava na ta kwala na mimfumo .
Hi ku tirhisa ku ka a nga tiveki , u tlange ndzima ya nkoka swinene ekusunguleni tindlela to baleka ta xihundla ta varhangeri va ANC na tikheyidara eka nkarhi wa ndzhakunyana ka ku dlayeteriwa ka vanhu eSharpeville na ku humesiwa ka nawu wa mfumo wa xihlawuhlawu wa xiyimo xa xihatla ku nga State of Emergency ( SOE ) hi 1960 .
Varhangeri lava a va katsa Xandla xa Presidente wa ANC ku nga Oliver Tambo na Yusuf Dadoo , varhangeri vambirhi va mapfhumba ya ntshunxeko .
U ve a kondletela na tiyindlu kumbe tindhawu to tshama ta xihundla to sirheleleka eka lava a va fanele ku sala endzeni ka tiko .
Ginwala a hamba a chayela movha wa varhangeri va NIC ( Natal Indian Congress ) ku nga Monty Naicker na J. N. Singh , lava a va tirha hi xihundla endzhaku ka loko va balekele ku khomiwa hi maphorisa .
Swileriso swa vona a ku ri ku famba-famba na tiko eka xifundzhankulu ( provhinsi ) ku lavana na timali to seketela mindyangu leyi a yi sele evuswetini endzhaku ka loko ku khomiwe vawundli va yona ehansi ka nawu wa SOE lowu wu nga va etikweni tin'hweti ta ntlhanu .
Emakumu na yena u boheke ku sukela Afrika Dzonga ekuheleni ka lembe ra 1960 , hi ku tirhisana na Tambo na Dadoo , va sungule hofisi ya ANC eDar es Salaam , Tanganyika leyi a yi ri hansi ka mfumo wa Vukoloni bya Brithani ku fikela hi ti 9 Disemba 1961 .
Ku susiwa ka mfumo wa Zanzibar hi 1963 swi pfule ndlela ya leswo ku sunguriwa mfumo wun'we lowu hlanganeke wa United Republic of Tanzania hi 1964 .
Na le handle ka ANC , u ve a endla na mintirho yin'wana yo anama eka migingiriko yo tala .
A a dyondzisa valeteriwa va tidiplomati eOxford University , u tlhele a dyondza , a tsalela va midiya vo hlayanyana eUK vo fana na BBC .
Frene Ginwala u pfunete ngopfu eka ku sunguriwa ka sisteme ya vuhlanganisi eRiphabuliki leyintshwa ya Tanzania na Zanzibar .
Hi ku komberiwa hi Presidente Julius Nyerere , u ve muhleri wa le henhla wa nyuziphepha ya masiku ku nga Standard , na Sunday News .
Eka nkharhi hinkwawo lowu a a ri evuhlongoriweni ( eka exile ) laha ( a nga vuya kona eAfrika Dzonga hi 1991 ) a famba na matiko ya misava a va byela hi maxangu ya ku xanisiwa ka vantima hi mfumo wa xihlawuhlawu na pfhumba ro lwa na xihlawuhlawu .
Ginwala u na titayitela ta xiakhademiki to huma eka tiyunivhesiti to hlayanyana ta Afrika na matiko ya muxe ka malwandle .
U ve barrister eka nawu , a va n'wamatimu , n'wasayense eka tipolitiki , no va na doctorate ya filosofi leyi a nga yi kuma eOxford University .
Eka nhlawulo wo sungula wa tiko wa xidimokrasi wa 1994 eAfrika Dzonga , Frene Ginwala u hlawuriwe ku ya ePalamende .
U langiwe hi khokhasi ya ANC ku va Xipikara xo sungula xa munhu xa xisati eka Yindlu ya palamende .
U ve eka xiyimo lexi exikarhi ka 1994 ku fikela 2004 .
Endzhaku ka loko a tekile mpecheni eka ku va xipikara , u ye emahlweni no tirha eka minhlangano yo hambana hambana ya matiko ya misava .
ku katsa na minhlangano leyi nga hansi ka UN , ku va Trustee ya Nelson Mandela Foundation na ku va Muchanselara wa University of KwaZulu Natal .
U ve a kuma Pikoli a ri eka xiyimo lexinene , kambe u sorile swinene Dayirektara Jenerali wa Ndzawulo ya Vululami na Vumbiwa , Muadvhoketi Menzi Simelane , loyi a nga kuma vumbhoni bya yena byi ri lebyi kanatanaka na lebyi byi nga ri ku ntiyiso no va e nawini .

Etienne Penyisi Ndhambi ( 9 Hukuri 1912 - † 09 Ndzhati 1986 ) A ari mutsari wa tibuku ta xitsonga leti hlanganisaka swiphato , swithlokovetselo na tinovele to hlaya , naswona utiveka ngopfu hi novhele ya yena leyi ayitsheke `` Mambuxu '' .
U tekiwa tani hi un'wana wa vatswari va matsalwa ya xitsonga naswona u gingirikele matswalwa ya Xitsonga kuya fikela emakumu ka vutomi bya yena laha misaveni .
U dyondzile exikolweni xa Valdezia emelembeni ya va makume-nharhu , hi leswaku hi va ( 1930 ’ s ) .
Xikolo lexi a xi fambisiwa hi kereke ya Swiss Mission eAfrika Dzonga .
U hetile ku dyondzela vudyondzisi hi lembe ra 1937 .
U dyondzisile exikolweni xa Valdezia nkarhinyana .
U tlakusiwile ku va nhloko ya xikolo xa Tlangelani eka Mudabula hi 1941 .
U yisiwile hi valawuri va swa dyondzo nkarhi wolowo ku ya va nhloko ya xikolo eka Mashamba ku sukela 1942 ku fikela 1944 .
Ku sukela 1945 ku fikela 1958 u vile nhloko ya xikolo xa Ribolla .
Hi 1959 u tlakusiwile a va mukamberi wa swikolo ( Kumbe wa dyondzo ) hi 1959 .
U vile mukamberi ku sukela nkarhi walowo ku fikela loko a khumuka entirhweni hi 1975 .
U hundzile emisaveni hi to 09 ta Ndzati 1986 .

Maya Christinah Xichavo Wegerif ( Uvelekiwe 9 Mudyaxihi 1992 ) , loyi a tivekaka hi ra Sho Madjozi , i nqambhi , mutsari , mutsari wa vunanga na muthlokovetseri wa le tikweni ra Afrika Dzonga .
Madjozi ukumile ndhuma endzhaku ka loko a humelerise alibhamu yakwe ya madyondza leyi thyiweke Limpopo Champions League , leyi pfanganiseke mixaka yo hambana ya vunanga ku hlanganisa hip hop na vunanga bya Xitsonga .
I wa ndhzavuko lowu pfanganeke tani hileswi mhani wakwe anga mutsonga kasi tata wakwe a ri karhi apfa e tikweni ra Swidini .
Madjozi una ndzisana eka mana wakwe .
Tata wakwe uve na maendzo yo hlaya etikweni nkulu ra Afrika , naswona thlele a tirha e tikweni ra Tanzania laha a tirheke eka nhlangano ya Oxfarm , kunga laha Madjozi a yeke aya tshama kona loko ahari eka malembe ya kondlo andzidyi .
Endzaku ko heta tidyondzo takwe ta xikolo e tikweni ra Tanzania , Madjozi u nyikiwe sagwati ra tidyondzo kuya leteriwa e Mount Holyoke College e South Hadley , Massachusetts , e tikweni ra Amerika laha aa dyondzeke ti dyondzo ta vutsari na ta tiko-nkulu ra Afrika .
Hi wona nkarhi lowu a sunguleke ku tsala vuthlokovetseri ari karhi a tirhisa vito ra vutsari ra MayaThePoet .
Madjozi uthlelele e tikweni ra Afrika Dzonga lahal ayiseke e mahlweni na Yunivhesithi ya Afrika Dzonga ( UNISA ) , laha a thleleke a tsalela tinqhambi talaha tikweni vunanga .
Madjozi usungule ku tiveka loko atava a tirhisana na nqambhi leyi tivekaka ya rap kunga Okmalumkoolkat eka risimu leri nge `` Ngiyashisa Bhe '' na leri thlomiweke risiva leri nge , `` Gqi '' .
U tlangile ari Tsakane Mboweni – ximunuhatwa lexi a xihisekela tipolitiki ta machudeni .
Uthlele avonaka eka nxaxamelo wa vunanga wa DJ Maphorisa eka BlaqBoy Music Presents Gqom Wave ( 2017 ) laha ahlanganyeleke ku humelerisa risimu leringe `` Probleme '' .
Endzhaku ka swona hi ti 2 ta N'wendzamhala , 2018 , Sho Madjozi u humelele a thlela ya ya cina eka Global Citizen Festival : Mandela 100 leyi a yi rhangeriwe hi Beyonce and Jay-Z .
Uthlele alanghiwa eka swiyenge swa : Vhidiyo hlawulekeke eka risimu ra `` Huku '' na Vunanga lebyi hlawulekeke bya Kwaito , Gqom & AmaPiano hi alibhamu ya Limpopo Champions League .
U ti nyungubyisa a nga ti pfinyingi hi ndzhavuko wakwe naswona u thlanga no cina a mbale sw'ambalo swa xitsonga .
Madjozi u cina xibhelani arikarhi a mbale tinguvu erheveni , ivi a cinisa tsheve hindlela leyi tsakisaka vahlaleri .
Xivutiso heleswaku : Xana n'wana wa mu Afrika loyi a hanyaka eka misava leyi rharhangeneke , a a tava njhani loko ngi anga kavanyetiwanga hi mbitsi wa vukolonyi na Xihlawuhlawu ?
Misisi ya mina inhlamulo . ''
Madjozi u tiveka ngopfu hi mahorhele yakwe ya misisi lama hlohloteriweke hi vasati va va Fulani na va Tuareg .
Uthlele a hlohloteriwa hi tinqambhi ta xisati ta ntlawa wa vunanga wa Boom Shaka , Thembi Seete na mufi Lebo Mathosa , ku hlanganisa na Thandiswa Mazwai .

Freddy Rikhotso ( 4 Dzivamusoko 1952 ) i mutsari wa tibuku ta xitsonga , a thlela a tiveka ngopfu tani hi muhaxi wa mahungu eka xitichi xa SABC xa Munghana Lonene FM .
Vatswari va yena i Jamela na James Rikhotso .
Freddy Rikhotso u sungurile tidyondzo ta yena ta phurayimari exikolweni leswi landzelaka : Calais , Borddeaux na Mafarana hi 1960 .
U thlela a ngena e swikolweni swa borden na mafarana primary School .
U pasile standard 6 hi 1969 First class laha a nga pasa giredi ya 4 .
Rikhotso u endlile tidyondzo ta yena ta sekondari exikolweni xa Phangasasa hi 1970 ku fikela 1972 .
Buku leyi yi landzeriwile hi yin ’ wana ya ntlangu yi nga Mavondzo a ya hakeri leyi a nga yi tsala a ri eka giredi ya 10 Phangasasa hi malembe ya 1970-1972 .
Vutsari bya yena byi sukela loko a hamba a tsala switori eka magazine ya Wamba , munghana wa vana .
Rikhotso u pasile giredi ya 12 hi 1973-1974 exikolweni xa le henhla xa Bankuna .
U sungurile ku tirha etihofisini ta mfumo hi 1976 laha a nga sungula ku va muhleri wo sungula wa Mhalamhala eGiyani .
U yisile tidyondzo ta yena emahlweni hi ku tidyondzela a ri ekaya , a ri karhi a tirha etiyunivhesiti to hambanahambana .
Hi 1976 u pasile Journalism Diploma eUnion College .
U yisile tidyondzo ta yena emahlweni eyunivhesiti ya N ’ walungu laha a nga pasa digiri ya B.A .
hi 1988 .
Ku sukela hi lembe ra 1981 ku fikela hi lembe ra 1996 u thoriwile eka xiyenge xa mahungu ya Radio Tsonga laha a a tirha tanihi muhlengeleti wa mahungu .
Hi rona lembe leri ra 1996 , u tlhele a tlhelela ePolokwane ku ya va muhlayi wa mahungu ya Munghana Lonene FM .
Hi 2012 a swi endla 33 wa malembe a ri karhi a tirha kona ka Munghana Lonene FM .
Rikhotso u tsarile tibuku ta mitlangu leti katsaka : Eka swirungulwana u tsarile buku yin ’ we ntsena ya Xirimela .
At the age of ( 69 ) he is also A 100m n 200m champion during Gauten North Masters Athletics in ( 2019 )

Tani hi xirho xa vandla ra swatipolitiki ra African National Congress ( ANC ) , uthlele a tirha eka huvo-nkulu ya vandla naswona a thlela a rhangela rhavi ra vandla ra vamanana .
Madikizela-Mandela uthlela ativiwa hivalandzeri vakwe tani hi `` Mhani wa rixaka '' .
Hi lembe ra 1963 , loko Mandela atava a khotsiwile endzhaku ka huvo ya Rivonia ; uvile nhlonge yale rivaleni eka malembe ya 27 laha Nelson Mandela a a khotsiwile e xihlaleni xa Robben .
Eka nkarhi wolowo , Winnie u thlandlukile eka vurhangeri bya mintlawa ya valweri va ntshuxeko .
Huvo ya ntiyiso na ndzivalelwano ( TRC ) leyi simekiweke hi nuna wakwe yibohe leswaku a a kumeka hlanganisiwa eka mpfilu-mpfilu wo xanaisa vanhu leyi a yi rhangeirwa hi xipanu xa mintlangu ya bholo ya `` Mandela United Football Club '' , lexi a xin'wisirhelela .
Winnie uvhakele khale ka nuna wakwe eka vuvabyi bya kwe bya makumu .

William Henry Blum ( /blʌm/ ; u velekiwe hi ti 6 ta Machi , 1933 – a lova hi ti 9 ta Disemba , 2018 ) a a ri mutsari wa tibuku wa Amerika , n'wamatimu , na musori wa endlelo ra mfumo wa United States foreign policy .
A a tshama e-Washington , DC .
Tatana wa yena a a ri mutirhi wo tirha hi michini .
U hete tidyondzo ta yena e-Erasmus Hall High School na swona a kuma digri ya accountancy hi lembe ra 1955 ku suka eka City College School of Business and Civic Administration , leyi ka ndzhaku yi nga tiviwa tani hi Baruch College of the City University of New York .
A a ri munhu wo tiyimisela swinene na swona a a lava ku va muofisara wo tirhela ndzawulo ya mfumo eka timhaka ta le handle ka tiko ku nga foreign service officer tani hi laha a nga hlamusela hi kona leswo a ta va muchiviriki wo lwa na vukomunisi hi leswi tivekaka tani hi to , `` take part in the great anti-Communist crusade '' .
Hi lembe ra1969 , u ve a tsala matsalwa hyo paluxa mitirho yo biha ya CIA laha a nga paluxa mavito na tiadrese ta vatirhi va CIA vo ringana nhlayo ya 200 .
U ve a tirha tani hi muviki wa mahungu loyi a nga tirheki hi xitalo ku nga freelance journalist eUnited States , e-Europe na le South America .
Exikarhi ka malembe ya 1972–1973 , Blum a a tirha tani hi muviki wa mahungu etikweni ra Chile laha a nga vika hi mfumo wa Allende wa matshalatshala ya ku sungula soxalizimu ku nga `` socialist experiment '' .
Exikarhi ka malembe ya1970s , a a tirha eLondon na loyi khale ka yena a a ri muofisara wa CIA Philip Agee na vanakulorhi va yena `` eka projeke ya vona yo paluxa vatirhi va CIA na vubihi byo homboloko lebyi va byi endla '' .
Eka tibuku ta yena na tikholomu ta online , Blum u paluxe swinene vubihi bya mitirho yo tsalanganya matiko man'wana no vanga mpfilumpfilu eka matiko man'wana leswi swi endliwaka hi CIA na swikungu swo dlayetela vanhu leswi a va swi endla eka matiko man'wana .
Noam Chomsky u ri tibuku ta Blum hi maendlelo ya vubihi bya CIA i to antswa swinene ngopfu eka nhloko mhaka ya vubihi bya CIA .
Blum u hlamusele xikongomelonkulu xa vutumi bya yena tani hi : `` Loko a nga koti ku heta American Empre kambe a kota ku yi nonokisa no yi tsotsombisa eka matirhelo ya yona ya vubihi .
Ku ringeta ku vavisa xihontlovila lexi xa vubihi .
Xihontlovila lexi xa vubihi ku nga American Empire , xa vavisa no twisa matiko ya misava ku va va ngopfu no onhetela emisaveni hinkwayo . ''
Hikokwalaho ka xitatimende lexi xa Osam bin Laden , nxavo wa buku leyi wu ve wu tlakuka swinene .
`` Ndzi ve hlamala ngopfu no tshuka ku twa leswi Osama bin Laden a nga swi vula , '' Blum a nyiketa miehleketo .
`` A ndzi tsakile .
Ndzi swi tivile leswaku leswi swi ta pfuneta nxaviso wa buku , na swona a ndzi nga karhatekangi hi leswo xana i mani loyi a a vule marito lawa . ''
Loko a ri na miehleketo yo fana na ya mina yo venga mafambiselo yo biha ya pholisi ya US eka matiko man'wana , a ndzi nga ta holova na yena hi ku va a byerile vanhu ku hlaya buku ya mina .
ku angula Blum eka mhaka leyi .
Eka inthavhyu leyi a nga va na yona eka MSNBC Countdown , u vule leswo : `` Hi ntiyiso wa mhaka , leswi vangelaka rivengo ra matheroristi eka Amerika , i pholisi ya tihanyi eka matiko man'wana .
I swilo swa tihanyi leswi hi swi endleka eka matiko man'wana leswi endlaka leswo matiko ya misava ya venga mafambiselo ya hina eka vona .
Leswi swi vuriwaka hi va ntsindza wa White House na leswi va hi byelaka swona leswo vanhu va venga nchunxeko na xidimokrasi xa hina , leswi va swi vulaka va ntsindza , i propaganda ya mavunwa ntsena .

Soshanghana u fumile e Gaza kusukela hi lembe ra 1825 kufikela loko a lova hi lembe ra 1858 .
Ndzisana yakwe akuri Mhlabawadabuka .
Vaka Gasa ava tshama e ndzhawini ya Mkuze ethlelweni ra ntshava yale eTshaneni ( Ntshava ya Swipuku ) kasi rhavi ra muti lerikulu ehansi ka Zwide ari ake eMagudu ekusuhi na nkova wa Pongola .
Hinkarhi lowufanaka vaka Ndwandwe ava rikarhi va kula eka matimba ya vona ya tinyimpi , naswona Zwide tlakukele eka vuhosi bya ka Ndwandwe-Nxumalo , endzhaku ka kulova ka tata wakwe Langa KaXaba .
Zwide na mavuthu ya yena ya va Ndwandwe , vatshovile no hlula mfumo wa ka Khumalo lowu ava akelanile na wona vathlela va dlaya hosi ya wona Mashobana ka Mangete hi ku pfuniwa hi N'wahosi Ntombazi , nyanga na nsati wa ka Langa ka Xaba .
Mzilikazi Nw'ana wa Mashobana na mudyandzhaka wa mfumo lowu , u tshutshumile aya luvela eka hosi Shaka , loyi a tiyiseke masalela ya rixaka ra ka Mthethwa ehansi ka kwe .
maNdwandwe na maZulu , va tlumbanile ro sungula eka nyimpi ya Tshuna ra Gqokli laha Zwide na mudyandzhaka wakwe Nomahlanjana va rhangeleke mavuthu ya va Ndwandwe , hambileswi ku nga hava loyi a hluleke eka nyimpi leyi , mavuthu lawa amata thlela ma tlumbana nakambe .
Hi 1820 , mavuthu ya ka Ndwandwe lawa ama rhangeriwe hi Soshanghana ka Gasa ehansi ka hosi Zwide , mahlaseriwe hi mavuthu ya ma Zulu loko varikarhi va tlula nambu wa Mhlatuze , laha vahluriweke kona hambi leswi mavuthu hamambirhi ma lahlekeriweke hi nhlayo leyi kula ya masocha .
Endzhaku ka kuhluriwa , Soshanghana urhangele masalela ya mavuthu yakwe na vanhu vaka Ndwandwe en'walungu vatsutsuma mfumo wa Shaka .
Kwalomu ka 1825 , Soshanghana ufikile etikweni rale xikarhi ka Matsolo na nambu wa Nkomati , laha akumeke Zwangendaba Hlatswayo wa rixaka ra Jele , loyi akuri khale ka ndhuna ya va Ndwandwe .
Vumbirhi bya vona byi fikelele xipfumelelwano xo fumisana , kambe Soshanghana anga anetiseki hikuva a a lava ku tivatlela mfumo wakwe .
Endzhaku ka ku hambana exikarhi ka Soshanghana na ndzisana yakwe Mhlabawadabuka , Zwangendaba na valandzeri vakwe va sukile vakongoma etikweni ra vaVhenda , exikarhi ka milambu ya Limpopo ( Vembe ) na Levubu ( Ribvubye ) , naswona va valandzeriwa hi Mhlaba .
Zwangendaba utshamile kona xinkarhana , angase rhurhela en'walungwini e tikweni ra Varozwi , kusuhi na Bulawayo wa namunthla , laha a hluleke Vashona .
Kusuka kona Zwangendaba usukile akongoma etikweni ra Manyika en'walungu bya vuxa laha a hlanganeke na Soshanghana ekusunguleni ka malembe ya 1830 .
Zwangendaba utsutsumile atlula nambu wa Zambezi , a bhaleka Soshanghana hi lembe ra 1835 , loko va hambanile na Mhlabawadabuka hi lembe ra 1834 .
Hi lembe ra 1825 Nxaba Msane , un'wana wa khale ka ndhuna ya mavuthu ya va Ndwandwe uxikile enkaveni ya Mozambhiki , exifundzheni xa Sofala , laha a fumeke kufikela malembe ya khume , exikarhi ka 1825 na 1835 .
Hi lembe ra 1835 Soshanghana u hlurile Nxaba , hi loko Nxaba a kongoma e zambiya .
Soshanghana utshamile xinkarhana eMusapa e Zimbabwe , endzhaku ka ku hlula Nxaba , naswona uhlurile Vandawu na Vamanyika .
Kusuka kwalano Soshanghana usungule ku aka mfumo wakwe waku vutla wa vangoni lowu tiviweke hi mfumo wa Gaza , lowu a wuthyeke hi vito ra kokwa wakwe Gasa ka Langa , lowu ndlandlamukeke kufunengeta ndzhawu ya dzonga bya tiko ra Mozambhiki wa namunthla , na swiyenge swa nambu wa Limpopo ekusuhi na Mandlakazi .
Mfumo wa Gzaa , awusimekiwe hi kuhlula hi tinyimpi , laha wuhluleke na ku khonzisa Vahlengwe , Vadjonga , Vahlave na VaNdawu , lava veke va akatiko va mfumo lowu wa Vangoni .
Soshanghana uthlele a sungula tsima ro tumbuluxa ririmi na ndhavuko wuntswa lowu awu thyeke hi vito rakwe .
Uthlele a sungula na kuavanyisa mfumo hikuya hi swiyenge swa mfumo wakwe .
VaNdawu , Vakhosa , na Vahlave lava vahluriweke ava aka xiyenge na mavuthu ya Mavulandlela , naswona vadyondzisiwe tindlela to lwa ta xingoni .
Hi lembe ra 1828 , Shaka urhumele phumba ra mavuthu yo xupula , leswaku vaya herisa nava rakwe leri nge en'walungu , kambe hikwalaho ka mavabyi bya Dzedzedze na ndlala , va hluriwile hi Soshanghana .
Mavuthu ya Soshangana ma tlumbanile na vafiki va maphutukezi eribuweni ra Delagowa , e Nyembane na Sena , naswona uhlengeletile swibhalo eka vafiki lava vamaphutukezi .
Soshanghana i un'wana wa tindhuna ta nyimpi leti nga tiveka ngopfu hinkarhi wa tinyimpi ta Matiwana ( Mfecane ) .

Ku ya emahlweni , u ve a endla na khoso ya diploma ya le henhla ya post-graduate eLondon School of Economics na ku endla nongonoko wa economics program eWilliams College eMassachusetts , USA .
U ve a nyikiwa digri ya Honours Degree in Economics yo huma eka University of the Western Cape .
U ve a ya emahlweni no ya ehenhla hi swiyimo eka nhlangano wa ANC Youth League eka swiyimo swo hambana hambana , ku sukela eka marhavi ku fikela eka xiyimo xa tiko ( national level ) .
Vuxirho bya kwe eka ANC Youth League ku ya eka African National Congress hi xitalo , na swona a va Xirho xa Palamende ya tiko hi lembe ra 1998 , a tirha tani hi muyimeri wa Gauteng a ri Mutshinyi ( Whip ) wa Gauteng eka National Council of Provinces .
Endzhaku ka nhlawulo wa 1999 , u ve a hlawuriwa tani hi mutshamixitulu wa Select Committee on Finance eka National Council of Provinces , xiyimo lexi u ve ka xona ku fikela hi 2004 .
Ku sukela eka lembe ra 2003 ku fikela hi Epreli 2004 u ve a vekiwa eka xiyimo xa vakondleteri va nhlawulo eGauteng na le ka xiyimo xa tiko hinkwaro .
Hi nkarhi wa yena wa ku va eka xiyimo lexi , u ve a sungula pfhumba ra `` Operation Consolidate '' leri a ri ri na xikongomelo xa ku antswisa matirhelo ya swa timali ta tikhansele , endzhaku ka loko mukamberinkkulu wa swa timali ku nga Auditor-General a kombise ku karhateka ka yena hi mafambiselo ya vamasipala .
Mahlangu u ve aka endla xivitanelo eka vamasipala leswaku va tshika ku nyiketa vutirheli eka mindyawulo ya tiprovhinsi na ya tiko leyi yi nga haleleriku tirheyiti ya vutirheli , hi xikongomelo xa ku lawula mafambiselo ya swikelwetu eka xiyenge xa vamasipala .
Hi ku landza ndzavisiso wa forensiki , ku xavisiwa no xava loku nga endliwa ku ve ka fambiselo leri nga ri ku nawini .
Hi lembe ra 2012 , u rhangele ku sunguriwa ka Township Enterprise Hubs in eSebokeng ; eSharpville ; eKagiso ; eKatlehong ; eWinterveld , na le Tembisa .
yin'wana na yin'wana a a yi ta pfuneta hi Automotive cluster ; Services cluster and Light manufacturing cluster .
Ti-hub leti , endzhaku ka nkharhi ti ve ti amukeriwa hi mfumo wa provhinsi leswo ti tirhisa ntsengo wo ringana 5 % eka mali ya bajete ya prokhuwamente yo ringana R10biliyoni ku xava nhundzu na vutirheli eka mabindzu ya lokixi , hi lembe ra 2015 .
ehansi ka fambiselo lerintshwa ra swinawana swa mafambiselo , tiphemiti ta tixebini xivandla xa tona a ti ta tekiwa hi tilayisense , leti a ti ta humesiwa hi Gauteng Liquor Board .
Swinawana swa mafambiselo a swi ri na swikongelo swo tshimbisa ku xavisiwa ka mabyalwa hi Tisonto na tiholideyi va vugandzeri , na ku tshimbisa leswaku ku nga vi na tixebini kumbe tithavheni leti nga le kusuhani na swikolo eka mpfhuka wa 500 wa timitara ku suhani na swikolo kumbe tindhawu ta vugandzeri .
Khoto yi ve yi kuma leswaku , MEC u teke xiboho hi ku va na xikongomelo xo ka xi nga lulamangi xa le tlhelo , ku tshimbisa bodo leswo yi suka eka tihofisi ta yona , ku ya eka muako lowu n'winyi wa wona ku nga ndzhawulo , nakambe , khoto yi ve yi humesa xiboho xa leswaku xiboho xa Mahlangu xa ku tshikisa swirho hinkwaswo swa bodo a xi nga ri nawini , hikokwalaho , xiboho xa MEC xi ve xi susiwa xi phaheriwela etlhelo hikuva khoto yi vule leswo MEC a a endlile nchumu lowu nga ri ku lowunene '' .
Kambe Mahlangu u nyikiwe xileriso xa leswo a hakela ntsengo wa R7309 hikuva a tirhise karata ya swikweleti ya mfumo ku tixavela swilo swa yena n'winyi hi nkarhi lowu a a endzele tiko ra Istanbul , Turkey , hi lembe ra 2013 .
HI tii 23 ta Machi hi lembe ra 2009 ntwanano wu navisiwile kumbe ku ngeteleriwa malembe man'wana manharhu , hi MEC wa ta Rirhanyu wa nkarhi lowu , loyi a a ku ri Brian Hlongwa .
Mahlangu u ve a teka xivandla xa Hlongwa tani hi MEC wa ta Rihanyu hi ti 8 Meyi hi lembe ra 2009 endzhaku ka nhlawulo wa Tiko , tani hi khabinete yo sungula ya provhinsi ya Nomvula Mokonyane .
Hi ku landza afidavhiti ya Mahlangu , leswi a swi endliwa hikokwalaho ka leswaku a ku ri na swilumbeto swo tika swo matirhelo yo homboloko na ku homboloko hi ndlela leyi ntwanano wu nga endliwa hi yona , na ku ngeteleriwa ka ntwanano lowu .
Ku ve na ku koxana etikhoto hi mhaka leyi exikrhi ka matlhelo mambirhi , kasi hi ti 18 ta Februwari 2010 , khoto ya South Gauteng High Court ( Lamont J ) yi ve humesa xiboho xa leswaku ku endliwa ka ntwanano exikarhi ka 3P COnsulting na Ndzawulo a swi endliwe hi ndlela leyinene .
Hi ti 13 ta Okthoba 2011 , khamphani ya 3P Consulting yi ve yi endla xikombelo xa ku koxa Ndzawulo no lava ku hakeriwa R99miliyoni , , ntsengo lowu a wu nga katsakanyi ntswalo na ti-costt .
Kambe ndzawulo yi phikizane na xikoxo lexi , no yisa mhaka leyi ehubyeni .
Kambe loko mhaka leyi yi nga si tshama ekhoto , khamphani ya 3P Consulting yi ve yiwa .
Na swona ku kumeka leswaku xikoxo xa yona xa mali ya R99miliyoni eka Ndzhawulo a ku ri yona ntsena mpahla ya yona .
Ku likhwideyitara ti langile mukhomixinara ku endla ndzavisiso hi timhaka ta khampani , no vona loko yi fanele ku ya emahlweni no xikoxo xa yona eka Ndzawulo , ku kuma kleyimi leyi ya xikoxo .
Mahlangu u ve a pfumela leswaku ku na leswi swi nga fambangiku kahle , kambe a ala leswaku vatirhi va xibedlhela va amukela nandzu waku lova ka vana .
Profesa Keith Bolton , loyi a a ari nhloko ya paediatrics exibedlhele xa Rahima Moosa Hospital , u pfuneta ku endla xiviko lexi xi nga na na mahetelelo ya leswo leswi a ku ri xiyimo xo ka xi nga tolevelekangiku .
Va mindyangu ya vana lava nga lova a va kumangi ndziriso eka mhaka leyi ya ku lova ka vana va vona eka ndzawulo .
Mahlangu sirhelelele ku pfariwa loko ku swibedlhele swinharhu swa Gauteng swa TB tani hi nchumu lowu a wu fanele ku endliwa ku hlayisa timali na ku yisa timali leti a a ti ta hlayisiwa laha tivakaka kona ngopfu , leswi a nga te swi ta hlayisa mali ya ntsengo wo ringana R3miliyoni hi lembe .
Mahlangu u ve a larisiwa hi Premiyara Makhura ku languta fambiselo ro hambana na ku ya etikhoto hi timhaka ta hakelela lava vaviseriweke eka ta rihanyu kumbe hi vufendze bya matirhelo eka rihanyu , kasi eka tikhoto va ndzhawulo va tsandzeke eka milandzu ya 168 hi nkarhi lowu .
Vunyingi bya vavabyi lava a va ta yisiwa eka tifasiliti na tinhlangano ta miti leti kumaka mali eka mfumo lomu mitini to chipa .
Mahlangu u ve a phikiziwa swinene eka endlelo leri hi xichava , kambe u ye emahlweni na makungu ya yena .
Va vutivi bya ntokoko eka swa rihanyu , mindyangu , na vagingiriki eka swa tipolitiki ( activists ) va ve va tsundzuxa swinene leswo mhaka leyi a yi nga fambisiwi hi ndlela leyinene , na leswo tindhawu laha vavabyi a va yisiwa kona , ti nga ka ti nga koti ku hlayisa vavabyi lava vo vabya hi nhloko ku fana na le Life Esidimeni , kambe Mahlangu a nga lavangi ku yingela nakatsongo leswi a va swi vula .
hi vavabyi .
Mahlangu u ve a tshika ku va MEC wa ta Rihanyu hi ndzhenga endzhaku ka loko Ombud wa ta Rihanyu a humesile xiviko , na swona Primiyara Makhura u endla xitiviso xa leswo a a ta veka Xandla xa Holobye wa ta Rihanyu ( Deputy Minister ) , ku nga Gwen Ramokgopa tani hi MEC wa ta rihanyu , kasi hi nkarhi lowu a nga si ku vekiwaka , loyi a a ta va mukhomeri eka xiyimo lexi a ku ta va MEC wa nhluvuko wa vanhu eGauteng ku nga Nandi Mayathula-Khoza hi nkarhi lowu wa xinkadyana .
Va London School of Economics va ve va hlamusela ka ndzhaku leswo a ku nga ri ntiyiiso mhaka ya leswo Mahlangu a a ri ku tsaleni ka swikambelo na vona .

Marivate loyi a dyondzeke eValdezia , athlela aya hetisela tidyondzo tale henhla eLemana Institute , ukorhokele ririmi ra Xitsonga swonghasi , kuhlanganisa na kuqambha vunanga na swiphato , a thlela a tsala no hundzuluxela matsalwa ya Xitsonga , ku fikela loko ata hundza emisaveni hi lembe ra 1989 .
Ximutanini xa Valdezia xisimekiwe hi lembe ra 1875 hi Varhumiwa va Vukhongeri bya vu Phresbethari , naswona vutomi bya ximutana lexi abyi kongomisiwa no hlohloteriwa hi ripfumelo ra vukreste .
Marivate uhetile tidyondzo takwe ta xikolo xale hansi hi lembe ra 1908 .
Kusukela kona , u thlele aya dyondza vuvatli , kuhlayisa swirhapa , Xinghezi na Tidyondzo ta tinhlayo , ari karhi a leteriwa hi Mufundhisi Paul Rosset , kona kwale xitichini xa kereke eValdezia exikarhi ka malembe ya 1909 kuya eka 1912 .
Kusuka kona uyile a ya dyondzisa exikolweni xa Manabele , endzhaku ka tinwhetinyana athoriwa kuya sungula xikolo lexintshwa e Mambedi , ekusuhi na ximutana xa Valdezia .
Xikolo lexi xikote kukula swonghasi endzeni ka malembe ya mune , laha xiheleleke xikuma mathicara mambirhi ku engetela eka Marivate .
Vana vaxikolo na mathicara , vapfunetanile ku bhaka switina leswaku va aka tiyindlu to dyondzisela eka tona .
Varhumiwa na vakongomisi va xikolo na Kereke eximutanini lexi , ava tiyisisa leswaku vaaka tiko vale Valdezia vahanya hikuya hi vutomi bya vukreste , naswona ava aleriwa kutihlanganisa na vaaka tiko vavahedeni ( Kumbe lava avangari vakhongeri ) .
Hilembe ra 1915 , Marivate loyi a ari thicara wa xikolo xa Valdeziya , xikan'we na thicara un'wana wa muntima , vatikume va tsemiwile eka kereke ya ximutana , kuringana tin'wheti tinharhu , hikwalaho kaleswi vayeke exivaleni xamuganga kuya hlalelaa ncino wamakhwaya .
Kusuka kona uvekiwe tani hi nhloko ya xikolo xa Valdezia hi lembe ra 1926 , naswona u tirhile kona kufikela eka lembe ra1929 .
Marivate uthlele a thlelela exikolweni xa Lovedale , laha a hetiseke tidyondzo takwe tavuthicara , hinkarhi wolowo uthlele a hetisa tidyondzo takwe ta vuqambhi bya vunanga na xikolo xa London Music College , athlela arhwexiwa Diploma yo tsala vunanga ( tonic-solfa ) exikarhi ka malembe ya 1930 na 1931 .
Tlakula na A.E .
Mpapele .
Marivate utirhise phepha-hungu leri kuyisa emahlweni xikongomela xo hluvukisa rixaka ra rikwavo , naswona a thlela a haxa mhungu ya muganga na tiko hiku angarha .
Migandliso yo sungula ya phephahungu leri a yitsariwe hi voko , ivi kuya hinkarhi vasungula ku tirhisa michini yo tsala , kufikela laha rigandlisiweke .
Marivate uthlele ava mutsari eka phephahungu ra xikolo xa Lemana , eka malembe yo sungula leswaku a titoloveta kutsala no hlela phephahungu .
Phephahungu lere ri gandlisiwe no haxiva kwalomu ka malembe ya nkombo kusukela hi lembe ra 1931 kuya eka 1937 , naswona ari tsariwa hi ririmi ra Xinghezi na Xitsonga .
Loko ari kwalomo , kusungule nyimpi ya vumbirhi ya misava hi lembe ra 1939 , leswi vangeleke leswaku machudeni ya ti Scouts , marhurheriwa kusuka e dorobheni ra Landhani kuya e Bridgewater , laha va takeke mayendzo ya siku na siku hi bhazi , kuya hetisisa tidyondzo ta vona e xidorobhaneni xa Taunton .
Marivate u tirhisie nkarhi lowu ku endzela tindzawu ta matimu totala e tikweni ra Nghilandi , ku hlanganisa na tiko ra Furhwa na Switselandi .
Xikepe xa vona xi vhikavhike swikepe swo famba e hansi kalwandle ra Atlanthiki , kuringana mavhiki manharhu ku kondzo loko xita fika e Kapa , eku heteleni ka n'wheti ya hukuri .
Hi lembe leri landzeleke ra 1940 , uthoriwile hi va Scout South Africa , leswaku a letela no olorisa majaha ya Boy Scouts of South Africa , ya vantima , no tsarisa majaha mantshwa .
Marivate u tirhe ntirho lowu hi ku tshembeka na ku tikarhata , kufikela loko a ta tshika ntirho hi Khotavuxika bya lembe ra 1959 , loko ata nghenela tidyondzo ta vufundhisi .
Endzhaku ka xinkadyana , kereke ya Swiss Mission yi n'wirhambe ku nghenela tidyondzo ta vufundhisi ta mahala .
Uleteriwile eka swa vufundhisi ku ringana malembe ya nthlanu loko ata rhwexiwa vufundhisi hi lembe ra 1956 .
Endzhaku ka swona , usungule ku rhangela kereke ya Swiss Mission e Atteridgeville ( e Pitori ) , laha a rhangeleke kereke ku hlanganisa na mavandla ya 29 ya kereke .
Komiti leyi a yi rhangeriwa hi Mufundhisi Théophile Robert Schneider loyi a tirheke exikarhi ka vatsonga kwalomu ka 40 wa malembe .
Van'wana lava va rhambiweke a kuri Mufundhisi Elias F.C .
Mashava wa Kereke ya Swiss Mission , Mukhacani Jackson Makhuvele ; Manana Ann K Manyike na Phurofesa Charlotte P.N .
Nkondo .
Leswi aswiri xihlamariso lexi kulu hi nkarhi wolowo , naswona hi lembe ra 1931 , khampani ya Singer Gramophone ya vunanga ya Eric Gallo yi rhumele Marivate na ntlawa wakwe e dorobheni ra Landhani , leswaku vaya rhekhoda vunanga bya Xitsonga na XiVhenda .
N'wina hinkwenu lava nga ta tsala tibuku endzhaku ka mina ringetani ku kuma mavulavulele ya Xitsonga ku nga ri ku tsala hi miehleketo ya xilungu , swi bihisa ririmi ra hina na ku pingula eka lava va switwaka . ''
Marivate tsarile no hundzuluxa tibuku to hlaya ta xitsonga , kuhlanganisa na leti landzelaka .

