Ɖajaa Diego Velázquez payaɣ ɖɔɖɔ se Diego Rodríguez .
Palʋla-ɩ Silva tɛtʋ taa Ɛsɩpaan̄ɩ ɛjaɖɛ taa .
Palʋla-ɩ mɩsɩkʋm fenaɣ taa , kɩyakʋ loɖo ( 6 ) n̄ɩŋgʋ wiye , pɩnaɣ 1599 n̄ɩŋga taa .
Ɛsɩba Séville tɛtʋ taa .
Ɖajaa Diego Velázquez kɛ tɔlɩm ndɩ ndɩ tayʋ .
Ɛkɛ ɖɔɖɔ anjaʋnaa lɩzɩyʋ sɔsɔ nɔɔyʋ siŋŋ .
Pɔsɔ Ɖajaa Diego Velázquez Ɛsɔ tɛ lɩm Séville tɛtʋ taa .
Ɛsɔ sɛtʋ Cejewiye nɖɩ payaɣ se `` Pierre kiɖeɖeu '' yɔ , ɖɩ-kpaaŋ taa pɔsɔ-ɩ-pʋ Séville tɛtʋ taa peeɖe .
Séville tɛtʋ taa peeɖe ɛcaɣ ɛkɔɔ ɛpaɣlɩ .
Ɛkʋyɩnɩ tɛtʋ ndʋ tɩ-taa lɛ , ewolo ɛcaɣ Madride ñɩndʋ taa .
Tɛtʋ tʋnɛ tɩ-taa wiyaʋ Philippe IV , lɛɣza-ɩ hɩɖɛ nɛ payaɣ-ɩ yem se tɔlɩm ndɩ ndɩ tayʋ .
Payaɣ ɛ-caa size João Rodrigues da Silva .
E-ɖoo hɩɖɛ lɛ Jerónima Velázquez .

George Washington , palʊla-ɩ lɛlaɣ fenaɣ kɩyakʊ 22 pɩnaɣ 1732 kɛ Pope 's Creek ( Virginie egeetiye taa ) .
Ɛsɩ saŋayiŋ fenaɣ kɩyakʊ 14 pɩnaɣ 1799 Mount Vernon ( Virginie egeetiye taa ) .
Ɛɛkɛ Ɛjaɖɛ ñʊʊtʊ Amerika ɛjaɖɛ taa , ɛɛkɛ sɔɔjanaa ñʊʊtʊ alɩwaatʊ ndʊ palakaɣ tɩyɔɔ wɛʊ you kpaɣ pɩnzɩ 1775 nɛ 1783 nɛ kajalaɣ Amerika ɛjaɖɛ tɛ ñʊʊtʊ sɩʊ , tʊma labʊ pɩnaɣ 1789 nɛ 1797 .
Wachington kaakɛ haɖaʊ tʊmɩyɛ tʊ kajalaɣ tʊ kɛ ɛ-tɛ egeetiye taa pɩlɩna Mount Vernon yɔɔ .
Pɩtɩŋna ɛzɩma ɛɖʊ nesi Pɩnzɩ Lʊbɛ you taa yɔ pɩnzɩ 1756 ŋtalɩ 1763 alɩwaatʊ taa yɔ , ɛpɩsɩ kpɛɖɛɛ kpɛɖɛɛ hɔɔlɩŋ ɛnʊ ɛ-nɩɩlɛ ɛ-yɔɔ kɛ Atilantiiki ɛyʊ sɔsɔ nɛ pɩha-ɩ ɖoŋ nɛ ɛsʊ politiki tɔm taa .
Ɛzɩma ɛlʊba se Amerika ɛjaɖɛ ɛɖɛ nɛ ɛsɩnda nɛ ɛzɩma ɛ-hɩɖɛ kʊya yɔ pʊyɔɔ lɛ , ɛpɩsɩ Amerika sɔɔjɔna nɔɔ yɔɔ ɖɛyʊ , ɛcɔlɩ tʊmɩyɛ nɖɩ ɖeu nɛ halɩ pɔkɔɔ pawa , pɩtɩŋna Fransɩɩ ɛyaa tɛ sɩnaʊ yɔɔ kɛ Aŋglɩtɛɛrɩ ɛjaɖɛ yɔɔ .
You ŋgʊ kɩtɛma lɛ , ɛsʊ Amerika ɛjaɖɛ tɛ paɣtʊ takayaɣ tɔm cɔlʊʊ yɔɔ nɛ ɛla nɔɔ kʊyʊmaɣ alɩwaatʊ ndʊ palakaɣ kajalaɣ ɛjaɖɛ ñʊʊ tʊ caaja yɔ .
Kpaɣ e-kpelaɣ yɔɔ caɣʊ alɩwaatʊ pɩnzɩ tɔm nabʊlɛ mbʊ yɔ Washington wɩlaa se ɛkɛ tʊma yɔɔ cɔnɩyʊ keeke nɛ ɛpɩza paa yoŋ kaawɛ ɛzɩma ɛyaa hɛkɩŋ taa kɔyɔ nɛ Eerɔpʊ ajɛyɛ taa kɔyɔ .
Ɛ-hɩɖɛ wɛ takayasɩ sakɩyɛ yɔɔ ɛjaɖɛ taa nɛ paakaɣ ɛ-yɔɔ sɔʊ kaʊ Etaazuunii ɛjaɖɛ taa .
Amerika ɛyaa maɣzɩ se ɛnʊ kɛnɛ Etaazuunii ɛjaɖɛ kiɖe ɖʊyʊ , Washington laba tʊma sakɩyɛ nɛ amʊna ñamtʊ ɖooo kpaɣ kpaɣɖʊ 18 alɩwaatʊ taa .
Pakpaɣ ɛ-hɩɖɛ nɛ paha Etaazuunii ɛjaɖɛ tɛtʊ sɔsɔtʊ se Washington .
Ɛ-tɛ anjaʊ wɛɛ kpaɣ ɖooo pɩnaɣ 1932 kɛ liidiye pɔyaɣ 25 yɔɔ nɛ agbaba hatʊ yɔɔ ɖɔɖɔ .
Ɛɛwɛna pɩnzɩ loɖo lɛ kɛ , ɛ-caa sɩba .
E-ɖalaa hɛkʊ taa mba kpaɣ ɛ-caa ñɩm sakɩyɛ tɛtʊ hɔɔlʊʊ taa .
Ɛ-ɖalʊ sɔsɔ , Lawrence Washington , kpaɣ Little Hunting Creek hayim ɛlɛɣzɩ-pʊ hɩɖɛ se Mount Vernon pɩlɩna Piritaniiki ɛyʊ nɔyʊ yɔɔ Edward Vernon .
Ɛyʊ ɛnʊ ɛjɔŋna George sukuli labʊ yɔɔ halɩ ɛ-yɔɔ pɩtɩŋna nɛ ɛsɔɔlɩ Ohio ŋgbɛyɛ nɖɩ ɖɩñɩŋaɣ Appalaches wɩsɩ ɖɩɖʊyɛ taa tɛtʊ yɔɔ yɔ .
George kɔɔ ɛkpaɣ Rappahannock tɛtʊ nɛ ɛtɩyɩ-tʊ , ɖenɖe ɛ-nɛ e-ɖoo paawɛɛ yɔɔ nɛ pɩtasɩna ɛ-ɖalaa nɛ ɛ-kɔɔnaa , ɛlɛ hayɩm mbʊ pɩta kɔkɔnaɣ taatalɩ-ɩ se ɛpɩzɩ ɛla Aristote fezuu caɣʊ .

Royal Prussia , Pɔlɔɔñɩ Palʊla Nicolas Copernic kɛ lɛlaɣ fenaɣ 19 pɩnaɣ 1473 kɛ Toruń , Prusse royale ( Royaume de Pɔlɔɔñɩ ) tɛtʊ taa nɛ ɛsɩ agoza fenaɣ 24 pɩnaɣ 1543 kɛ Frombork , Prusse royale ( Royaume de Pɔlɔɔñɩ ) ɛjaɖɛ taa .
Ɛkɛ Pɔlɔɔñɩ tʊ nɛ ɛkɛ ɖakʊta , chanoine nɛ astronome .
Ɛnʊ ɛñɩnɩna nɛ ɛna se wɩsɩ wɛ sɩ-ɖeɖe nɛ sɩɩcɩɣdɩɣ ɛlɛ tɛtʊ cɔʊna-sɩ nɛ tɩtaŋ .
Ndʊ ndʊ ɛñɩnaa nɛ ɛna yɔ , pɛɖɛyʊ-pʊkɛlɛʊ se révolution copernicienne .
Palʊla Nicolas Copernic kɛ lɛlaɣ fenaɣ 19 pɩnaɣ 1473 kɛ Hanséatique tɛtʊ taa kɛ Toruń egetiye taa .
Ɛ-ñɩma wɛ ñɩm kamaɣ fɛyɩ .
Payaɣ ɛ-caa se Nicolas nɛ ɛkɛ Cracovie tʊ .
Powoba pɛwɛɛ Thorn tɛtʊ taa pɩtakɩlɩ leɖuu nɛ Pɔlɔɔñɩ mba paɣzɩ-wɛɛ kpacayʊ .
E-ɖoo kɛ Silésia tʊ nɛ payaɣ-ɩ se Barbara Watzelrode ( yaa Watzenrode ) .
Copernic caa sɩba pɩnaɣ 1483 mbʊ yɔ nɛ e-egbele weyi payaɣ-ɩ se Lukas Watzelrode ( yaa Lucas Watzenrode ) yɔ ; ɛlɛ kɛ Varmie tɛtʊ taa eevɛkɩ .
Copernic pɩsa Pɔlɔɔñɩ lɛ , ɛwɛɛ e-egbele weyi ɛkɛ evɛkɩ yɔ ɛ-tɛ kɛ Lidzbark Warmiński .
Ɛtɛŋgaɣ e-egbele ɛnʊ kɛ ɛtʊma sakɩyɛ taa nɛ ɛsɩɣ-ɩ ɖɔɖɔ ɛyaa sɔsɔwa cɔlɔ ; ɛlɛ wokaɣ Pɔlɔɔñɩ wiyau cɔlɔ ɖɔŋɖɔŋ .
Mbʊ yebina ne ɛpaɣzɩ wiyau ɛnʊ e-tomnaɣ taa alafiya yɔɔ cɔnaʊ .
E-gbele Lukas Watzelrode sɩm wayɩu ɖɔdɖɔ mbʊ yɔ , ɛɛwɛɛ nɛ ɛcɔŋ na fadaanaa lalaa ( ɛzɩ Maurice Ferber nɛ Johannes Dantiscus ) tomnasɩ taa alafɩya yɔɔ cɔnaʊ .

Platon tɛ lʊlʊtʊ fɛyɩ kpayɩ kpayɩ .
Palʊlʊ-ɩ pɩnzɩ kpaɣ 428 nɛ 427 taa pʊcɔ palʊlʊ Yeesu kɛ Atɛnɩ tɛtʊ nɛ ɛsɩ peeɖe pɩnzɩ 348 taa ɛɛwɛna pɩnzɩ ɛzɩ 80 yɔ .
Ɛkɛna ɖooo caanaʊ taa Krɛsɩ kɩbɩnʊʊ taa ñʊʊtaa lɔŋsɩnɖɛ kpɛlɛkɩyʊ .
Ɛtɛ alɩwaatʊ taa kɛ lɩzɩtʊ kɩfatʊ ndʊ tɩlɩwa Atɛnɩ taa nɛ payaɣ-tʊ se temokraasii yɔ tɩlɩwa .
Ɛnɛ kɛkɛm lɩmaɣza tɩnaa paanaaɣ ɖama nɛ ɛsɛ .
Ɛkpaɣ ɛ-cɔzɔnaa ñʊŋ taa lɩmaɣzɑ sakɩyɛ nɛ ɛkpɛlɛkɩ-yɛ camɩyɛ nɛ ɛlɩzɩ ɛ-ñɩna .
Ɛ-cɔzɔnaa mba pa-taa kɔyɔ : Socrate , ɛ-wɩlɩyʊ , Parménide , Héraclite nɛ Pythagore .
Tɔm pee sɔsɔna wena ɛmaza a-yɔɔ yɔ , a-taa kɔyɔ : menfɛyɩ takʊ tɔm , nʊʊ taa lɔŋ kpɛlɛkɩtʊ , cʊnʊ lakasɩ , ɛjaɖɛ kewiitu yɔɔ tɔm kpelɛkɩtʊ , lʊlʊsʊtʊ tɔm , yɔɔdaɣ tɔm , kazɩŋga ɖɔnɛ kpɛlɛkʊ , ɖʊzɩyɛ lɩmaɣzɩyɛ tɩŋgɩya , nɔɔ leleŋ yɔɔdaɣ , ŋdɔŋjɔlɩyɛ kpɛlɛkɩtʊ , maɣzɩ ŋnɩɩ tɔm , ñʊʊ taa kpaʊ lɛɛlɛ tɔzʊʊ tɔm , lɛlʊ lɩmaɣza maɣzɩm .
Takayɩsɩ nzɩ nzɩ ɛma yɔ , ɛyaa wɛɛ pɛkɛlɛzʊ ɖama yaa pocosu ɖama .
Platon wezu caɣʊ wɛɛ cɩkpɛndʊ pazɩ .
Ndʊ ɛyaa sɩmna-ɩ yɔ , pɩlɩna ndʊ laatɛŋ-tʊ , Apulée maa yɔ nɛ ɛma-tʊ pɩnzɩ mɩnɩŋ naalɛ taa pʊcɔ palʊlʊʊ Yesu .
Takayɩ ndɩ ndɩ nzɩ sɩyɔɔdʊ Platon yɔɔ tɔm yɔ sɩ-taa kɔyɔ : Diogène Laërce , Olympiodore le Jeune , Philodème .
Piyele nzɩ ɛmaɣmaɣ ɛmaa yɔ , sɩ-taa kɔɔ : Le Banquet , La République , Phédon , Théétète .

Ban Ki-Moon kɛ Koore nɛ Hadɛ Kiŋ ɛjaɖɛ taa tʋ .
Palʋla-ɩ mɩsɩkʋm fenaɣ kɩyakʋ hiu nɛ naadozo ( 13 ) n̄ɩŋgʋ wiye , pɩnaɣ 1944 n̄ɩŋga taa Eumseong tɛtʋ taa .
Ɖajaa Ban Ki-Moon kɛŋna sɔnɔdaa kedeŋa kpeekpe ajɛya kpɛndʋʋ ŋgbɛyɛ nɖɩ payaɣ se ONU yɔ ɖɩ-takayaɣ taa mayʋ sɔsɔ .
Ɖooo ONU ŋgbɛyɛ ñɔʋ yɔ , ɛyaa lʋbɛ tɛmna kɛʋ ɖɩ-takayaɣ taa mayaa .
Pʋ-tɔbʋʋ se Ɖajaa Ban Ki-Moom kɛ ɖɩ-takayaɣ taa mayʋ lutozo ñɩnʋ .
Ɖajaa Kofi Annan kɛ ɛlɛɣzaa .
Ɖajaa Ban Ki-Moon nɩɣ kʋnʋmɩŋ sakɩyɛ .
Ɛnɩ Fransɩɩ kʋnʋŋ , ɛnɩɩ ɛŋglisi kʋnʋŋ , ɛnɩɩ ɖɔɖɔ caama kʋnʋŋ nɛ pɩtasɩna ɛjaɖɛ taa kʋnʋmɩŋ ndɩ ndɩ .
Kɔlaɣ fenaɣ kajalaɣ kɩyakʋ nɩŋgʋ wiye , pɩnaɣ 2007 taa palɩzɩ Ɖajaa Ban Ki-Moon se ɛkɛ ONU ŋgbɛyɛ takayaɣ taa mayʋ sɔsɔ .
Ɛlaba pɩnzɩ kagbaanzɩ nɛ pɩtɛ lɛ , paɖaɣnɩ-ɩ lɩzʋʋ se ɛtasɩ ɖiyiɣ ŋgbɛyɛ ńɖɩ pɩnzɩ kagbaanzɩ ɖɔɖɔ .
Pʋ-tɔbʋʋ se ɛyʋ lakɩ pɩnzɩ kagbaanzɩ nɛ ɛtɛ lɛ , pɛlɛɣzɩ-ɩ nɛ palɩzɩ takayaɣ taa mayʋ kɩfalʋ .
Yee mbʋ , Ɖajaa Ban Ki-Moon tʋmɩyɛ labʋ ONU ŋgbɛyɛ taa sʋ paa ɛjaɖɛ nɖɩ ɖɩ-ɛsɩyɛ .
Pʋ-yɔɔ paɖaɣna-ɩ lɩzʋʋ se ɛtasɩ kɛʋ ɖɩ-takayaɣ taa mayʋ nabʋlɛ ɖeɖe .
Mɩsɩkʋm fenaɣ kɩyakʋ naalɛ nɛ kʋɖʋm ( 21 ) n̄ɩŋg wiye , pɩnaɣ 2013 taa .

Wilhelm Richard Wagner , palʊla-ɩ agoza fenaɣ kɩyakʊ 22 pɩnaɣ 1813 Leipzig tɛtʊ nɛ ɛsɩ lɛlaɣ fenaɣ kɩyakʊ 13 pɩnaɣ 1883 taa Venise tɛtʊ taa .
Ɛɛkɛ hendu lɩzɩyʊ , amʊza ñʊʊ tʊ , tɔm mayʊ sɔsɔ , hendu teyaa ñʊʊ tʊ nɛ ɛke ; ɛyʊ weyi etisi lelaa lɩmaɣza yɔɔ yem yɔ keɖeɣa tʊma alɩwaatʊ taa , kɔzɔ kɔzɩ pasɩmɩ-ɩ nɛ ɛtɛ laŋɩyɛ taa siziŋ hendu ndʊ ɛlɩzɩ tʊ tɩkpɛndɩ nɛɛlɛ nɛ nanza yɔ nɛ leleŋ hendu yɔ ɖɔɖɔ , nɛ kajalaɣ hiu ñɩndʊ mbʊ yɔ peteu-tʊ paa ɖoye kɛ pɩnaɣ taa kazantʊ ndʊ palɩzɩ-tʊ pɩnaɣ 1876 yɔ .
Ɛkpasa camɩyɛ nɛ ɛtɩlɩ tabalɩyɛ labʊ nɛ nesi tɛ tʊma nɛ lɔŋ sɩnɖa sɔsaa se ɛpɩzɩ nɛ ɛlɛzɩ pɛ-tɛ cɩkpɛndʊʊ tɛ laɣsɩ amʊza taa mbʊ lɛ , pɩpazɩ pɩkɛdɩna ɛ-tɛ alɩwaatʊ taa ɛyaa nɛ ɛ-tɔm .
E-nesi tɛ tʊma pɩtɩŋa mbʊ pʊwɛ ɖeu ceɣ yɔɔ pazɩ pɩwɛ ɖeu piŋ miiziki hɔɔlʊʊ taa kɛ e-evbutu alɩwaatʊ taa .
Richard Wagner pɩsɩ laŋɩyɛ taa lɩmaɣza hendu teyu sɔsɔ kpaɣɖʊ 19 alɩwaatʊ taa nɛ ɛ-tɔm caɣ yuŋ wɩsɩ ɖɩɖʊyɛ taa ajɛyɛ taa .
Palʊla Richard Wagner agoza fenaɣ kɩyakʊ 22 pɩnaɣ 1813 kɛ Brühl habɩyɛ mayaɣ natozo ŋga yɔ ɛsɔda kuduyuu naalɛ ŋgʊ taa akɔma ɖɩɣa ŋga payaɣ se Zum roten und weißen Löwen ( tɔyʊ kɩsɛmʊ nɛ kʊhʊlʊmʊ akɔma ɖɩɣa ) Yuda ɛyaa egeetiye taa kɛ Leipzig tɛtʊ taa .
Wagner kɛ pɩɣa nakʊ ñɩŋa Carl Friedrich Wagner hɔʊ ŋgʊ ɛɖʊ-kʊ pɩnaɣ 1798 taa .
Carl kɛ tɔm hʊyaa tʊmɩyɛ ɖɩlaɖɛ taa ɛyʊ kɛ Leipzig tɛtʊ taa fulisi naa tɛ , ɛkɛ ɛyʊ weyi ɛsɩma lɔŋ piŋ yɔ nɛ ɛlakaɣ hendu teu tɛ amʊza .
E-ɖoo kɔyɔ Johanna Rosine Paetz ( 1774 ŋtalɩ 1848 ) , anasaayɩ tɔnasɩ tʊmɩyɛ ɖɩlaɖɛ taa tʊ nɔyʊ pɛlɛ , ɛsa taakuli camɩyɛ ɛlɛ ɛsɩma lɔŋ ɖɔɖɔ .
Pɩɣyɩyaa cɔɔcɩ tɩnaa paakɛwa , pɔsɔ-ɩ Ɛsɔ tɛ lɩm Thoma Kiɖeɖeu kpaŋ taa kɛ Leipzig tɛʈʊ taa kɩyɛɛna fenaɣ kɩyakʊ 16 pɩnaɣ 1813 nɛ paya-ɩ se Wilhelm Richard Wagner .
Ɛ-caa sɩba lɛ , ɛwɛna fenasɩ loɖo .
Kɩyɛɛna fenaɣ kɩyakʊ 28 pɩnaɣ 1814 lɛ , e-ɖoo walɩ Carl Friedrich taabalʊ , ɛlakaɣ amʊza ɖɔɖɔ ɛnʊ yɔ Ludwig Geyer .
Wagner cejewiye yele ɖɩpɩsɩ ɖɩcaɣ Dresden tɛtʊ kɛ Geyer ɖɩɣa taa , ɛlɛ weyi ɛsɩkɩ pɩnaɣ 1821 taa ɛlɛ , ɛtapɩzɩda eheyi Wagner ɛ-kʊñɔŋ tɔm ɖɔɖɔ ɛzɩ ɛ-hɩɖɛ nɖɩ paya-ɩ se Richard pɩkɔ pɩtalɩ ɛ-pɩnzɩ 14 yɔ , mbʊ yebina nɛ ɛmaɣzɩ se Geyer kɛnɛ ɛ-caa kʊlʊlʊ .
Mbʊ yebina nɛ ɛ-lɩmaɣza kajalaɣ takayaɣ taa , ŋga ɛya se Me-wezuu tɔm yɔ taa lɛ , ɛwɩlɩ ɛ-tɩ ɛzɩ ɛkɛ Geyer pɩɣa yɔ .
Cosina Wagner tʊma kajalaɣ ñɩnaa nayɛ taa lɛ , tɔmʊʊ ŋgʊ ɛzɩ patɛm-kʊ ɖʊʊ taɣtʊ takayasɩ taa yɔ pahɩzɩ-kʊ nɛ pɛlɛzɩ-kʊ nɛ Friedrich Wagner hɩɖɛ .

Claude Debussy kɛ Fransɩɩ hendu luɖuu yaa hendu lɩzɩyʊʊ .
Palʊla-ɩ pɩnaɣ 1862 taa kɩyɛɛna fenaɣ kɩyakʊ 22 Saint-Germain-en-Laye tɛtʊ taa nɛ ɛsɩ pɩnaɣ 1918 taa lakɩŋ fenaɣ kɩyakʊ 25 Paari tɛtʊ taa .
Wɩsɩ nɛ wɩsɩ ɛsɩwaɣ pɩnaɣ 1894 taa kɛ kajalaɣ minziki kɩfalʊ lɩmaɣzɩyɛ lɛ , Debussy caŋ ɛñɩɣ niiye kpaagba ɛtʊmɩyɛ yɔɔ ɛsɩnda miziki ɖoŋ .
Tobi taa lɛ , ɛkɛ Wagner ɛgbaɣdʊ pɩnaɣ 1889 alɩwaatʊ taa nɛ pʊwayi lɛ , ɛkɛ kʊɖʊɖʊm kaɖɩnaʊ lɩmaɣzɩyɛ tʊ e-fezuu caɣʊ tɩŋga taa , nɛ ekizi ñɩlɩ ñɩlɩ cɔlʊtʊ lɩmaɣza tɩŋɛ payi .
Piyano kaakɛnɩ ɛ-tʊma taa kajalaɣ tʊmɩyɛ ( ŋgʊ kɩkɩlɩ ɖɔʊ Fransɩɩ minziki taa nɛ Gabriel Fauré ñɩŋgʊʊ taa ) nɛ ɛlakɩ tʊmɩyɛ nɛ tayʊʊ kitiluu nakʊyʊ ŋgʊ kiseɣtuu ɛyʊ siŋ yɔ .
Claude Debussy kɛnɛ minziki ŋgʊ kɩhɛzɩɣ ɛyʊ laŋɩyɛ nɛ helim kɩbam yɔ pɩ-lɩzɩyʊ .
Kɩwɛtʊ caɣ ɖeu pɩtɩfɛyɩ miziki hɔɔlʊʊ taa siŋ .
André Boucourechliev cɔlɔ lɛ , ɛnʊ kaanɩ kɛʊ kpaɣɖʊ 20 wɛɛ taa miziki kɩlʊʊ keeke .
Ɛ-caa Manuel-Achille , ɛɛkɛ sɔɔja kɩbɩnʊ nɛ e-ɖoo Victorine Manuory , patɩŋa paakɛ cʊŋ ɖeɣsi pɛdɩyaa .
Fenasɩ hiu nɛ kʊyʊmaɣ wayɩ lɛ , hasɩyaɖɛ fenaɣ kɩyakʊ 23 pɩnaɣ 1860 taa , palʊlɩ ɛ-kɔɔ Adèle loniye kʊyʊmɖɩyɛ nɖɩ ɖɩ-taa .
Pɔsɔ Claude Ɛsɔ tɛ lɩm hasɩyaɖɛ fenaɣ 31 pɩnaɣ 1864 taa kɛ Saint-Germain Ɛsɔ kpaŋ taa nɛ ɛ-tɛ kpaŋgbamɩŋ kɔyɔ kozaɣ tʊmɩyɛ laɖʊ ɛnɛyɔ Achille Arosa nɛ halʊʊ ñɩnʊ yɔ ɛ-caa neŋ Clémentine Debussy .
Debussy labɩ pɩnzɩ hiu kɛ Paari nesi tɛɛ ñɩlɩ ñɩlɩ tʊma ɖɩlaɖɛ .
Ɛsʊ pɩta nɛ ɛla pɩnaɣ lɛ , Ambroise Thomas kaakɛnɩ sukuli ñʊʊ tʊ .
Powona-ɩ pama ɛ-hɩɖɛ piyano ɖaŋ taa Antoine Marmontel , aloma fenaɣ kɩyakʊ 25 pɩnaɣ 1872 nɛ pʊkɔma kamɩŋ fenaɣ taa lɛ powona-ɩ henduu ɖɩ-kpɛlɛkɩyɛ ɖaŋ taa kɛ Albert Lavignac cɔlɔ .
Ɛyaa tɩŋa tɔŋ se ɛɛkɛ pɩɣa kpansʊyʊ nɛ paa ɖoye lɛ , ɛcakɩ wayi kɛ sukuli .
Pɩla mbʊ lɛ , e-ɖoo kpɛyɩ nɛ ɛsa laɣsɩ nzɩ sɩ-yɔɔ .
Ɛlɛ , pɩtɛ lɛɛzɩ pʊyʊ pʊɖɔ .
Kɔyɔ ɛ-tɛ wɩlɩyaa ñɔtɔŋ se ɛɛkɛ pɩɣa ŋga kɛwɛ ñʊʊ taa lɔŋ yɔ nɛ kɛcɛyɩɣ katɩ yɔ .
Henduu natʊyʊ Debussy teɣa kɔla fenaɣ pɩnaɣ 1873 alɩwaatʊ Marmontel tɛ , Alphonse Duverrnoy koo ɛ-nɔɔ taa se tɩwɛ ɖeu piŋ .
Marmontel ñɔsɔzɩ pɩyɔɔ pɩsɩŋa pɩnaɣ lɛ , tɔm natʊyʊ ɖɩhʊyɛ se pɩɣa kɩbaŋa , camɩyɛ henduu teyu kɩbanʊ , ɛkaɣ kɛʊ henduu lɩzɩyʊ siŋ , lidaʊ wɛ e-fezuu kɩyakɩŋ kɩkɔmɩŋ taa .
Ɛlɛ , ɛ-sukuli ɖaŋ taa lɛ , pahʊna-ɩ se ɛlaɣsɩ yaa ɛ-yɔɔdaɣ ɛyaa ɛsɩnda tacaɣ kpoyi .
Ɛcɛɣ ɛ-tɩ nɛ ɛñɔɔzɩ nɛ Marmontel ma mɩsɩkʊm fenaɣ pɩnaɣ 1874 taa se pɩwɛ ɖeu , ñɛ-tɛ kalɩtʊ taa nɛ tɔm yaʊ matʊ taa nɛ nɔ-yɔɔdaɣ taa .

Abû Nuwâs paɖaɣna yaʋ size al-Ḥasan Ibn Hāni ’ al-Ḥakamī .
Ɛkɛ ɛjaɖɛ nɖɩ payaɣ-ɖɩ size Arabɩ ɛjaɖɛ taa tʋ .
Ɛkɛ abalʋ weyi ɛfɛyɩ felendu kpataa yɔ .
Palʋla ɖajaa al-Ḥasan Ibn Hāni ’ al-Ḥakamī ɛnʋ pɩnaɣ 747 n̄ɩŋga nɛ pɩnaɣ 762 n̄ɩŋga pɛ-hɛkʋ taa .
Ahvaz egeetiye kɛna Iranɩ ɛjaɖɛ tɛtʋ sɔsɔtʋ natʋyʋ .
Ɛkɛ n̄amtʋ pɩɣa ɛ-taabalaa nɛ samaɣ ŋga ɛwɛ ka-taa yɔ pɛ-sɩnda .
Ɛ-pɩcatʋ taa ɛɛkɛ pɩɣa ŋga kɛwɛ lɛɣtʋ siŋŋ yɔ .
Ɛsɩba , paa pɩɩla ɛzɩma yɔ , pɩnaɣ 815 n̄ɩŋga taa kɛnɛ .
Ɖajaa Abû Nuwâs sɩba Bagdad tɛtʋ taa .
Bagdad tɛtʋ wɛ Irakɩ ɛjaɖɛ taa .
Ɖajaa ɛnɛ , patatɩlɩ , kɩyakʋ nɛ fenaɣ ŋga ka-taa ɛsɩba yɔ .
Ɛ-pɩcatʋ taa ɛɛkɛ pɩɣa ŋga kaawɛna sɔɔlɩm siŋŋ kɛ-ɛgbadɩna kpeekpe yɔɔ .
Ɖajaa Abû Nuwâs ɛnɛ , ɛkɛ koowa maɖʋ mɛnfɛyɩna ɖaʋʋ Arabɩ ɛjaɖɛ taa .
Keɣsi mabʋ hɔɔlʋʋ taa sɔsɔ Abû Nuwâs hɩɖɛ sɛ siŋŋ kedeŋa kpeekpe .
Ɛkɛ kpaɖɩŋ lutozo nɛ nakʋ taa tʋ .
Ɛnʋ wakaɣna paa keveŋa ŋga ka-taa .
Ɖajaa Bashâr Ibn Burd kpɛlɛkɩna sɔsɔ Abû Nuwâs keɣsi mabʋ .
Ɛlɛ yebina nɛ keɣsi mabʋ malɩnɩ-ɩ mbʋ pʋyɔɔ yɔ , ɛsazaɣ-ɩ paa ɛzɩm taa .
Alɩwaatʋ ndʋ tɩ-taa lɛ , ɖajaa Bashâr Ibn Burd n̄ɩnaɣ size eyele caanaʋ keɣsi mabʋ .
Ɖajaa Abû Nuwâs makaɣ keɣsi nɛ ɛyɔɔdʋʋ hɔŋ taa sɔɔlɩm tɔm .
Ɛyɔɔdaɣ e-keɣsi mabʋ taa ɖɔɖɔ tɛtʋ sɔsɔtʋ sɔsɔtʋ pɔ-tɔm Sɔsɔ Abû Nuwâs ɛnɛ , ɛ-caa payaɣ size Hani .
Ɛ-caa ɛnʋ ɛkɛkɛ sɔɔja sɔsɔ Marwan II sɔɔjanaa kpaaŋ taa .
Payaɣ keɣsi maɖʋ Abû ɖoo size Golban .

Katsushika Hokusai kɛ Japɔŋ ɛjaɖɛ taa pɩɣa .
Ɛkɛ abalʋ sɔsɔ pasɩmam nɔɔyʋ ɛ-ɛjaɖɛ nɖɩ tɩ-taa .
Palʋla ɖajaa Katsushika Hokusai Japɔŋ ɛjaɖɛ taa , aloma fenaɣ kɩyakʋ niidozo nɛ kʋɖʋmʋʋ ( 31 ) n̄ɩŋgʋ wiye , pɩnaɣ 1760 n̄ɩŋga taa .
Palʋlɩ ɖajaa ɛnɛ yɔ , Edo egeetiye taa .
Edo egeetiye nɖɩ payaɣ sɔnɔ se Tokiyo .
Japɔŋ ɛjaɖɛ taa pɩɣa kanɛ , kaakɛ pɩɣa lɔŋ n̄ɩŋa siŋŋ ɛ-taabalaa cɔlɔ nɛ samaɣ ɛsɩnda .
Pɩɣa kanɛ , ka-taawɛɛ felendu kaʋ , kaasɔɔla nesi tɛɛ tʋma labʋ ɛzɩ pʋyʋ yɔ .
Ɖajaa Katsushika Hokusai sɩba agoza fenaɣ kɩyakʋ hiu ( 10 ) n̄ɩŋgʋ wiye , pɩnaɣ 1849 n̄ɩŋga taa .
Pʋcɔ nɛ ɖajaa Hokusai wokina sɔsaa mʋlʋm lɛ , ɛkawɛna pɩnzɩ hiŋ lutozo nɛ nakʋ ( 89 ) mbʋ yɔ .
Egeetiye nɖɩ payaɣ se Mère Kaei yɔ , ɖɩ-taa ɛsɩba .
Ɖajaa Katsushika Hokusai laba tʋma sakɩyɛ .
Ɛ-tʋma ana a-taa naayɛ kɔyɔ : tɔlɩm taʋ tʋmɩyɛ .
Ɖajaa ɛnɛ , ɛta tɔlɩm ndɩ ndɩ kuduyuŋ sɔsɔŋ weeyi yɔ , ɛfɛyɩ kalʋʋ .
Ɛkɛ ɖɔɖɔ wendu ndɩ ndɩ kɩlɛmɩŋ lɩzɩyʋ nɔɔyʋ kama fɛyɩ .
Ɖajaa ɛnɛ , ɛlakɩ ɖɔɖɔ ɛ-ɛjaɖɛ Japɔŋ samaɣ sɔnɔ tɔm nɛ caanaʋ tɔm takayaɣsɩ maʋ tʋmɩyɛ .
Pʋ-yɔɔ pɩtɩŋnaa nɛ sakɩyɛ sɩmɩ-ɩ pɩdɩɩfɛyɩ nɛ pɛɖɛyɩ-ɩ hɩɖɛ se Hokusai .
Ɛ-tɛ kɩlɛmɩŋ kɩbaŋ lɩzɩʋ yɔɔ pɛɖɛyɩ-ɩ ɖɔɖɔ size , akpadɩyɛ sɔsɔ kpandʋ kɩlɛmɛŋ lɩzɩyʋ .
Ɛ-tʋma wɛ ɖoŋ nɛ awɛɛ ɖɔɖɔ yuŋ samaɣ ɛsɩnda nɛ maɣzɩyaa lalaa cɔlɔ .
Nesi tɛɛ tʋmlaɖaa sɔsaa nɛ keɣsi maɖaa sɔsaa nɛ hendu teyaa sɔsaa taa nabɛyɛ hɩla yɔ : ɖajaa Gauguin , nɛ ɖajaa Vincent Van Gogh , nɛ ɖajaa Claude Monet , nɛ pɩtasɩna ɖajaa Alfred Sisley .
Pa-taa payɩ lɛ , ɖajaa Katsushika Hokusai ɖɛna-wɛ nɔɔ .

Palʋla Ɖajaa Guido di Pietro lɛlaɣ fenaɣ kɩyakʋ hiu nɛ lutozo ñɩŋgʋ wiye , pɩnaɣ 1455 taa Room .
Ɖajaa Guido di Pietro payaɣa ɖooo lɔŋ se Fra Angelico .
Itaalii ɛjaɖɛ taa mba payaɣ se Angelico waa yɔ , payaɣna-ɩ se Fra Angelico .
Ɛ-ɖɔndɩyɛ taa ñɩma ñayawaɣ-ɩ se Fra-Giovanni da Fiesole .
Pama takayaɣ nakɛyɛ pʋcɔ pɩnaɣ 1555 talɩ .
Paya takayaɣ ŋga se `` Weziŋ caɣʋ '' .
Ka-taa peeɖe pamawa se ɛnʋ payaɣ Giovanni Fra Angelico .
Pakʋma-ɩ hɩɖɛ ɖɔɖɔ se `` Ɛsɔtiyiyaa tɛ tɔlɩm tayʋ '' .
Ɛta kamaŋaɣ nakayɩ tɔlɩm pɩnaɣ 1423 .
Ɖajaa Guido di Pietro kɛ Room tɛtʋ taa tɔlɩm tayʋ sɔsɔ nɔɔyʋ .
Room tɛtʋ kɛŋna Itaalii ɛjaɖɛ tɛtʋ sɔsɔtʋ .
Ɖajaa ɛnɛ , ɛ-tɔm takayɩsɩ mayʋ sɔsɔ weyi payaɣ-ɩ se Giorgio Vasari yɔ ɛyɔɔda nɛ ɛtɔ se Ɛsɔ ha-ɩ tɩlɩtʋ ndʋ yɔ , tɩwɛ ndɩ kpem .
Sɔsɔ Giorgio vasari tɔma ɖɔɖɔ se Ɖajaa Guido di Pietro tɩlɩtʋ ɖe pɩdɩɩfɛyɩ .
Se , tɩ-wayɩ fɛyɩ .
Ɛkaɖa kpayɩ ɖɔɖɔ se pɩtɛkɛ paa anɩ pɩhaɣ pɩ-tɛ tɩlɩtʋ .
Ɖajaa Guido di Pietro kɛ Ɛsɔ tʋ siŋŋ .
Pʋ-tɔbʋʋ se e-wezuu caɣʋ tataa cɩnɛ kamʋna Ɛsɔ pɩɣa .
Ɛsɩba nɛ pɩleɖi pazɩ lɛ , papɩsɩ-ɩ `` Ɛyʋ kiɖeɖeu '' .
Papɩsa-ɩ Ɛyʋ kiɖeɖeu lɛ , paha-ɩ hɩɖɛ se Fiesole tɛtʋ taa Yohanɛɛsɩ Koboyaɣ tʋ .

Matsuo Bashō kɛ Sapɔŋ tʋ .
Ɛkɛ abalʋ weyi ɛfɛyɩ felendu kaʋ yɔ .
Palʋla ɖajaa sɔsɔ Matsuo Bashō ɛnʋ pɩnaɣ 1644 n̄ɩŋga taa .
Tɛtʋ sɔsɔtʋ ndʋ tɩ-taa palʋla ɖajaa Matsuo Bashō ɛnʋ yɔ , payaɣ size Iga-Ueno .
Ɛkɛ n̄amtʋ pɩɣa ɛ-taabalaa nɛ samaɣ ŋga ɛwɛ ka-taa yɔ kɛ-sɩnda .
Ɛ-pɩcatʋ taa ɛɛkɛ pɩɣa ŋga kɛwɛ lɛɣtʋ siŋŋ yɔ .
Ɖajaa sɔsɔ Matsuo Bashō sɩba kamɩŋ fenaɣ taa kɩyakʋ hiŋ naalɛ nɛ lutozo ( 28 ) n̄ɩŋgʋ wiye pɩnaɣ 1694 n̄ɩŋga taa ɛ-ɛjaɖɛ Sapɔŋ nɖɩ ɖɩ-tɛtʋ taa peeɖe .
Egeetiye nɖɩ ɖɩ-taa ɛsɩba yɔ nɖɩ-ɩ payaɣ size Ōsaka .
Sakɩyɛ sɩma-ɩ siŋŋ nɛ ɛ-hɩɖɛ cikpeɖe kʋɖʋmɖɩyɛ nɖɩ paya-ɩ size Bashō yɔ .
Hɩɖɛ cikpeɖe nɖɩ , nɖɩ-ɩ pakɩla-ɩ yaʋ ɛ-pɩcatʋ taa .
Ɛ-hɩɖɛ cikpeɖe nɖɩ , ɖɩ-tʋbʋʋ kɛlɛ kɛlɛʋ size `` ɛyabɩyɛ tɩʋ '' .
Ɖajaa sʋsɔ ɛnɛ , ɛkɛ koowa maɖʋ sɔsɔ ɛ-ɛjaɖɛ Japɔŋ tɛtʋ taa .
Sapɔŋ ɛjaɖɛ tɛtʋ taa koosi maɖaa naanaza sɔsaɣ hɩla kɔ yɔ : ɖajaa sɔsɔ Bashō , nɛ ɖajaa sɔsɔ Buson , nɛ pɩtasɩna ɖajaa sɔsɔ Issa , nɛ pɩtɛmna ɖajaa sɔsɔ Shiki .
Koosi maɖʋ sɔsɔ weyi ɛna-ɩ palʋkaɣna ɖama yɔ , ɛlɛ hɩɖɛ lɛ Akira Kisaï .

Ɖajaa Albrecht Dürer kɛ Caama tʋ .
Ɖajaa ɛnɛ eeyeba ɛ-ñɔsɩ cimm ɛ-ñʋʋ taa .
Palʋla-ɩ agoza fenaɣ kɩyakʋ nɛɛlɛ nɛ kʋɖʋmʋʋ ( 21 ) ñɩŋgʋ wiye , pɩnaɣ 1471 n̄ɩŋga taa .
Palʋla-ɩ Nuremberg tɛtʋ taa .
Nuremberg tɛtʋ ńdʋ , tɩ-taa peeɖe ɖɔɖɔ ɛsɩba .
Ɖomaɣ fenaɣ kɩyakʋ loɖo ( 6 ) n̄ɩŋgʋ wiye , pɩnaɣ 1528 n̄ɩŋga taa .
Ɛ-pɩjatʋ taa , ɛɛsɔɔlɩ anjaʋnaa lɩzʋʋ tʋmɩyɛ pɩdɩɩfɛyɩ .
Ɛsɔɔlɩ ɖɔɖɔ sɩʋ kpelesi saɣʋ tʋmɩyɛ .
Toovenum lɛ , Ɛsɔ yele ɖɔɖɔ nɛ ɛpɩsɩ tʋma ana a-naalɛ a-laɖʋ nɛ ɛ-taa la leleŋ siŋŋ .
Ɖajaa Albrecht Dürer kɛ ɖɔɖɔ takayaɣsɩ mayʋ nɛ kuduyiŋ sɔsɔŋ mayʋ sɔsɔ nɔɔyʋ .
Ɛɛkɛ ɖɔɖɔ tɔlɩm ndɩ ndɩ tayʋ .
Ɖajaa Albrecht kɛ ɖɔɖɔ lɩmaɣza ndɩ ndɩ lɩzɩyʋ wondu ndɩ ndɩ yɔɔ .
Mbʋʋ payaɣna fransɩɩ kʋnʋŋ taa size `` théoricien de l'art '' .
Ɖajaa Dürer kɛ ɖɔɖɔ cee siŋŋ maɣzʋʋ lɩmaɣza laɖʋ sɔsɔ nɔɔyʋ .
Ɛ-tʋmɩyɛ nɖɩɩ payaɣna fransɩɩ kʋnʋŋ taa se `` géométrie de la perspective ' .
Ɖajaa Albrecht Dürer payaɣ ɖɔɖɔ se Albertus Dürer Noricus .
Ɛnʋ ɖɔɖɔ payaɣ se Dürer Alemanus .
Nabɛyɛ ñayaɣ-ɩ ɖɔɖɔ 'keɖeya tʋmɩyɛ laɖʋ cɩkpalʋʋ tʋ ' .
Payaɣ Ɖajaa Albrecht Dürer nɛ Caama kʋnʋŋ taa size 'Albrecht Dürer der Jüngere ' .
Ɖajaa Albrecht Dürer kɛ naadozo pɩɣa ɛ-caa lʋlʋʋ taa .
Payaɣ ɛ-caa ɛnʋ se Albrecht Düre .
Ɛ-caa ɛnʋ ɛkɛ liidiye yaa sika wendu luɖu tʋmɩyɛ tʋ sɔsɔ nɔɔyʋ .
Ɛ-kpaŋgbamʋʋ payaɣ size Anton Koberger , ɛlɛ kɛ sika yaa liidiye wondu luɖu tʋmɩyɛ laɖʋ .

Sophocle kɛ Krɛsɩ tʋ .
Ɛkɛ abalʋ weyi ɛfɛyɩ felendu kpataa yaa kaʋ yɔ .
Palʋla ɖajaa sɔsɔ Sophocle ɛnʋ kɛ pɩnaɣ 495 n̄ɩŋga taa nɛ pɩcɔ palʋlʋʋ Yeesu Krɩstʋ .
Ɛ-ɛjaɖɛ tɛtʋ taa peeɖe kɛ kooka yaa egeetiye nɖɩ payaɣ-ɖɩ size Colone yɔ ɖɩ-taa peeɖe kɛ palʋla ɖajaa ɛnʋ .
Ɛkɛ n̄amtʋ pɩɣa ɛ-taabalaa nɛ ɛ-samaɣ ŋga ɛwɛ ka-taa yɔ kɛ-sɩnda .
Ɛ-pɩcatʋ taa ɛɛkɛ pɩɣa ŋga kɛwɛ lɛɣtʋ siŋŋ yɔ .
Ɛsɩba pɩnaɣ 406 n̄ɩŋga taa nɛ pɩcɔ palʋlʋʋ Yeesu Krɩstʋ .
Egeetiye nɖɩ ɖɩ-taa ɛsɩba yɔ , ɖeɖe tɔm n̄ɩnʋ mayaɣ tabazɩ patɩlɩ keekee .
Ɖajaa sɔsɔ Sophocle kɛ maɣzɩm takayasɩ kɩkalasɩ mayʋ tʋmɩyɛ laɖʋ sɔsɔ nɔɔyʋ kɛ ɛ-ɛjaɖɛ Krɛsɩ tɛtʋ taa peeɖe .
Patʋma aseɣɖe lɩzɩyaa kɔyɔ : ɖajaa sɔsɔ Eschyle , nɛ sɔsɔ Euripide .
Ɛkɛ takayasɩ ndɩ ndɩ mayʋ sɔsɔ nɔɔyʋ .
Ɛlɩza yaa ɛma maɣzɩm takayasɩ kɩkalasɩ nzɩ yɔ , sɩtaɣlʋ ɛzɩ mɩnʋ nɛ pɩtɩnɩ pʋyɔ kɛ mbɩ yɔ .
Sɔɔndʋ tɔm yaa sɔɔndʋ pɩyʋ tɔm takayasɩ kɩmamasɩ ɛwakana mazɩtʋ ndɩ ndɩ .
Ɛ-hɩɖɛ kʋyaa siŋŋ .
Sakɩyɛ sɩmaŋ pɩlɩɩna ɛ-tʋma kɩbana nɛ ɖeu labʋ yɔ .
Ɖajaa sɔsɔ Sophocle caa kɛ payaɣ size Sophilos .
Palʋla ɛ-caa kɛ pɩnaɣ 496 nɛ pɩcɔ palʋlʋʋ Yeesu Krɩstʋ .
Lɔŋ weyi ɖajaa sɔsɔ ɛnɛ ɛpaɣlɩna yɔ ɛn̄ɔsɛyɩ kamaɣ fɛyɩ .

Palʊla Marie Curie ( ɛ-hɩɖɛ sɔsɔyɛ kɛlɛ se : Maria Salomea Skłodowska herbu Dołęga ) aloma fenaɣ lʊbɛ ŋgʊ wiye pɩnaɣ 1867 kɛ Farsoovii , Pɔlɔɔñɩ ɛjaɖɛ taa .
Ɛsɩba hasɩyaɖɛ fenaɣ 4 wiye pɩnaɣ 1934 kɛ sanatorium de Sancellemoz , kɩwɛ Passy , Haute-Savoie kɛ Fransɩɩ ɛjaɖɛ taa .
Ɛkɛ fiziki tʋ nɛ chimiste kɛ Pologne ɛjaɖɛ taa , nɛ ɛpɩsɩ ɛ-tɩ kɛ fransɩɩ tʊ .
Payaɣ ɛ-walʊ se Pierre Curie ; ɛ-na-ɩ pamʊ ñɩnya tɛ samtʊ nimiye naɖɩyɛ hɔɔlʊʊ kɛ pɩnaɣ 1903 nɛ paya-ɖɩ se Prix Nobel de physique .
Hɔɔlʊʊ lɛɛkʊ lɛ , Henri Becquerel ñamʊna-kʊ .
Nima ana , pɩlɩna pa-tʊma wena palaba nɛ pɩlɩɩna pa-tʊma kɛ radiations waa yɔɔ yɔ .
Pɩnaɣ 1911 lɛ , e-ɖeke ɛmʊ samtʊ nimiye lɛɛɖɛ nɛ ɖɩɖɩ lɛ prix Nobel de chimie pɩlɩɩna ɛ-tʊma kɛ polonium nɛ radium pɔ-yɔɔ .
E-ɖekɛ ɛkɛna halaa taa halʊ weyi ɛmʊ samtʊ nima naalɛ kɛ hɔɔlɩŋ nɩɩlɛ taa yɔ .
ɛ-wayɩ lɛ , ɖɩnaɣ ɖɔɖɔ Linus Pauling weyi ɛlɛ mʊ chimie tɛ samtʊ nimiye naɖɩyɛ nɛ paya-ɖɩ se prix Nobel de chimie pɩnaɣ 1954 pɩtasɩna laŋhɛzɩyɛ samtʊ nimiye pɩnaɣ1962 ; ɖɩɖɩ lɛ Prix Nobel de la paix .
Marie Curie kɛna halʊ weyi ɛkɛna kacalaɣ-tʊ halaa taa se ɛna ɛ-walʊ pamʊ samtʊ sɩka lɩyʊʊ nɛ pɩlɩɩna pa-tʊma kɛ radium yɔɔ yɔ nɛpayaɣ-kʊ se médaille Davy yɔ .
Paa ɛɛpɩsa ɛ-tɩ fransɩɩ tʊ nɛ pɩlɩɩna ɛ-walɩtʊ yɔɔ kɔyɔ , Marie Curie tɔsɔɔ ɖenɖe ɛlɩnaa yɔ .
Ɛsɩma mbʊ se ɛkɛ Pɔlɔɔñɩ ɛjaɖɛ taa tʊ nɛ ɛkpɛlɛka e-pɛlaa kɛ Pɔlɔɔñɩ kʊnʊŋ nɛ paa ɛzɩmtaa lɛ , ewokina-wɛ peeɖe ɖɔŋ ɖoŋ .
Payaɣ heelim mbʊ se Polonium yɔ , Marie Curie lɩzɩna-ɖɩ nɛ ɛɛsɔɔla camɩyɛ mbʊ se ɛ-ɛjaɖɛ hɩɖɛ ɛsɛɛ .

Ernst Ingmar Bergman kɛ tanaŋ laɖʊ , ɛkɛ ɛyʊ weyi ɛwɩlaɣ nɔmɔŋ ɛzɩma patɩŋgɩ nɛ tanaʊ yaa amʊza laɣsɩ wɛ camɩyɛ yɔ , ɛnʊ labɩna Sʋyɛdɩ sinemaɣ naa , palʊla-ɩ Uppsala tɛtʊ taa hasɩyaɖɛ fenaɣ kɩyakʊ 14 pɩnaɣ 1918 nɛ ɛsɩ hasɩyaɖɛ fenaɣ kɩyakʊ 30 pɩnaɣ 2007 alɩwaatʊ taa kɛ Fårö lɩm hɛkʊ taa tɛtʊ natʊyʊ taa .
Ɛyʊ ɛnɛyɔ ɛmʊ kɩhɛyɩŋ sakɩyɛ , kɔzɩ kɔzɩ ɛwaba nɛ ɛmʊ Ours sika kɛ Pɛrɩlɛɛ tɛtʊ taa , ɛmʊ sika tɔɔyʊʊ pɩlɩna , ɛ-tʊmɩyɛ yɔɔ kɛ Venise tɛtʊ taa , jury liidiye nɛ tanaʊ labʊ liidiye kɛ Cannes , Oscar tɛ weewe liidiye kɩhɛyʊʊ nɖɛ kɛlɛm kɛlɛm naa tʊma ɖɩlaɖɛ kʊnʊŋ kɩfalʊ taa yɔɔ .
Ɛkɛ sinema tʊma laɖʊ weyi pasɩma-ɩ nɛ palme naa palme alɩwaatʊ ndʊ palakaɣ Cannes kazandʊ wiye pɩnaɣ 1997 alɩwaatʊ taa yɔ .
Ingmar Bergman palʊla-ɩ pɩnaɣ 1918 alɩwaatʊ taa .
Ɛkɛ piyaa natozo liɖe naɖɩyɛ taa pɩɣa tɩnʊʊ ŋga pɩyalʊ .
Ɛ-ɖalʊ kajalaɣ tʊ kɔyɔ Dag , nɛ kɔʊ yaa ɛ-kɔɔ hɩɖɛ kɔyɔ Margareta , palʊla ɛlɛ pɩnzɩ nanza wayi .
Ingmar tala pɩjatʊ kɩbandʊ yaa tanɩɩ leleŋ ɛ-pɩjatʊ taa mbʊ pʊyɔɔ yɔ ɛ-ɖalʊ nɛ e-ɖoo pɛ-hɛkʊ taa taawɛɛ leleŋ yaa padanɩɩna ɖama camɩyɛ ɛzɩ mbʊ pʊpɔzʊʊ yɔ se pɩha-wɛ ɖoŋ nɛ pɔɖɔkɩ pɩɣa yɔ .
Ɛ-caa kaakɛ Ɛsɔ tɛ lɩm ɖʊyʊ weyi ɛñɩnaɣ kɛzɛɣa piŋ yɔ .
Ɖenɖe pasɩtɔɣɔ waa sʊwaɣ yɔ peeɖe ɖɔɖɔ ɛ-halʊ nɛ ɛ-piyaa paawɛɛ ɖɔɖɔ nɛ paaha waɖɛ ɖɔɖɔ ɛyaa samaɣ tɩŋɛ mba paakɛ Krɩstʊ ɛyaa yɔ .
Pɩtɩŋna pʊyɔɔ lɛ , pa-caa ɖʊ-wɛ paɣtʊ ɖɔŋ ndʊ kpem .
Piyaa paɣlɩ k apsom laɣsɩ taa kɛnɛ nɛ poluzuu pa-tɩ paa ɛzɩmta .
Nɩgbaŋʊʊ hɔmtʊ wɛɛ kakama yaa paa ɖoye yaa paa ɛzɩmta nɛ pʊwɛɛ sɔnzɩ tɩyɛ .
Pɩtɩŋna ɛ-lɩmaɣza wena ɛzɩ ɛsɔɔlʊʊ se ɛ-nɛ ɛyaa pɛtɛyɩ ɖama lɔŋ mbʊ lɛ , ɛɖɛ Caama ɛjaɖɛ taa kɛ Thuringe tɛtʊ taa pɩnaɣ 1934 alɩwaatʊ taa .
Ɛjaɖɛ nɖɩ kpɛnɖɛ lɩmaɣzɩyɛ ɛyaa kaacana ɖɩ-ñʊʊ yɔɔ .
Ɛ-yaa wona-ɩ se ɛna Adolf Hitler haɖɛ lɩmaɣzɩyɛ naɖɩyɛ tɔm kɛ Weimar tɛtʊ taa .
Pɩɖɩzɩɣ ɛyʊ evebu ɛnɛyɔ nɛ ɛjaɖɛ ñʊʊ tʊ tɔm ndʊ .
Ɛpɩsɩ Sʋyɛdɩ ɛjaɖɛ taa nɛ Caama ɛyaa lɩmaɣza sʊ-ɩ fiŋ fiŋ pɩtɩŋna ɛ-ɖalɩ maɣmaɣ kɛ pɩtɛ ɛyʊ mbʊ lɛ , ɛpaɣzɩ-wɛ seu mbʊ pʊyɔɔ yɔ haja haja laɣsɩ yeba nɛ ɛkɔɔ ɛlɩɩ ɛyaa ɖɩkʊyɛ lona yɔɔ .
Ingmar pɩsɩ nɛ ɛlɔ nɛ ese politiki tɔm ɛ-tʊma kpeekpe taa .

Syracuse tɛ Archimède ( Krɛkɩ kɩbɩnʊʊ kʊnʊŋ taa lɛ , Ἀρχιμήδης / Arkhimếdês ) .
Palʊla-ɩ Syracuse pɩnaɣ 287 alɩwaatʊ cɔlɔ mbʊ yɔ pʊcɔ palʊlɩ Yeesuu Krɩstʊ .
Ɛsɩ tɛtʊ kʊyʊm ndʊ tɩtaa kɛ pɩnaɣ 212 pʊcɔ palʊlɩ Yeesuu Krɩstʊ .
Ɛɛkɛ tɩlɩyɛ tʊ Sicile tɛtʊ taa kɛ Krɛkɩ ( Krɛsɩ Sɔsɔʊ ) kɩbɩnjaazɩ alɩwaatʊ taa , ɛkɛ tomnasɩ ɖɔnɛ kpɛlɛkɩyʊ , lɛɣtʊ kpɛlɛkɩyʊ nɛ ɛkɛ ɖɔɖɔ tambaɣ lɩzɩyʊ .
Paa patɩtɩlɩ ɛ-yɔɔ tɔm sakɩyɛ e-fezuu caɣʊ alɩwaatʊ taa kɔyɔ pana se ɛkɛ lɛɣtʊ tɩnaa taa niye mʊyʊ nɔyʊ canaʊ cɔlɩɩ ŋgʊ taa .
Ɛɛlaba ɖɔɖɔ kpɛdɛ tʊmɩyɛ nɛ ɛɖʊ ɖaʊ kiseɣnaʊ tʊmɩyɛ ɛ-tʊma alɩwaatʊ taa .
Ɛla ɖɔɖɔ lɩm tɛ ɖiɣ ɖiɣ caɣʊ kpɛlɛʊʊ tʊmɩyɛ .
Walaa taa pamazɩ se ɛnʊ kɛnɛ lɛɣtʊ kpɛlɛkʊʊ tʊma laɖaa niye mʊyʊ canaʊ taa nɛ ɛnʊ kaakɩlɩ patɩŋa payɩ pɛ-tɛ wɛɛ taa .
Archimède hiɣ sɩm alɩwaatʊ ndʊ pasɩwaɣ Syracuse pɩtɩŋna sɔɔja nɔɔyʊ malɩfa pɩyɛ ŋgʊ paaɖɩnɛ-ɩ haʊ paɣtʊ se ɛta camɩ-ɩ .
Mbʊ payɩ ɛdʊ nɛ e-nesi siɣye taa , patatɩlɩ piŋ Archimède lɛɣtʊ tʊma takayasɩ pʊɖɔɔ canaʊ taa.Alɛksandrii tɛtʊ taa lɛɣtʊ tɩna kalɩ-sɩ nɛ posusi sɩ-tɔm , ɛlɛ kajalaɣ palɩzɩ sɩ-tɔbʊʊ pɩtɩŋna Isidore Millet tɛ ñɩnʊ yɔɔ lɛ , pɩtalɩ pɩnzɩ 530 kɛ Yeesuu Krɩstʊ lʊlʊʊ wayɩ .
Patatɩlɩ ɛ-yɔɔ tɔm sakɩyɛ ɛtɛ fezuu caɣʊ alɩwaatʊ taa pʊɖɔɔ .
Pasɩŋ se ɛɛwɛna halʊ yaa ɛtafɛyɩna .
Ɖɔɖɔ patatɩlɩ se ɛwɛ pɩɣa yaa ɛfɛyɩna .
Ɛ-yɔɔ tɔm ndʊ pasɩma tɩlɩna keeke Polyre cɔlɔ ( 202 pʊcɔ palʊlɩ Yeesuu Krɩstʊ ŋtalɩ 127 pʊcɔ ɖɔɖɔ palʊlɩ Yeesuu Krɩstʊ ) , Plutarque ( 46-125 ) nɛ Tite-Live ( 59 pʊcɔ palʊlɩ Yeesuu Krɩstʊ ŋtalɩ 17 Yeesuu Krɩtʊ lʊlʊʊ wayɩ ) yaa ɖɔɖɔ kʊtɔmɩyɛ tɔm ndʊ kuduyuŋ mayʊ sɔsɔ Vitruve tɔma yɔ .
Pɛkɛdɩ-ɖʊ se palʊla-ɩ Syracuse pɩnaɣ 287 pʊcɔ palʊlɩ Yeesuu Krɩstʊ .
Ɛ-caa , pɔtɔŋ pʊwɛ ɛzɩ ɛɛkɛ tɩyɩnzɩ yɔɔ kpɛlɛkʊʊ niye mʊyʊ , Phidias , ɛlɛ kaapazɩnɛ-ɩ kpɛlɛkʊʊ .
Pamazɩ se ɛtɛza e-sukuli kɛ Alɛxandrii sukuli mahɩkʊya taa kɛnɛ .
Pɔtɔŋ ɖɔɖɔ se tovonum lɛ , ɛnɛ ɛ-wɩlɩyaa pasɩma ɖama mbʊ pɩyɔɔ pana takayasɩ nasɩyɛ nzɩ ɛnɛ wɩlɩyaa mba pamaɣa ɖama yɔ .
Archimède kaañɔtɩna kpam Syracuse wiyaʊ Hiéron 2 tɔm hʊʊ kadaɣ mbʊ lɛ , ɛcaŋ ɛpazɩ tmbaɣ tʊmɩyɛ kpaagba nɛ ɛsɩna nɛ ɛɖaŋgʊ tɛtʊ ndʊ tɩyɔɔ puniki you naalɛ ŋgʊ .
Archimède ɛnʊ ɛsɩ pɩnaɣ 212 pʊcɔ palʊlɩ Yeesuu Krɩstʊ alɩwaatʊ ndʊ Marcellus Room ñɩnʊ mʊ ɛ-tɛtʊ yɔ .

Mahomet ( ceu kʊnʊŋ taa محمد , paɖɩnɩɣ maʊ se Muḥammad ) , ɖɔɖɔ pɛɖɛyɩ se Muḥammad yaa Mohammed , ɛ-hɩɖɛ tɩŋa yɔ Abū al-Qāsim Muḥammad ibn ʿAbd Allāh ibn ʿAbd al-Muṭṭalib ibn Hāshim , ɛkɛ Ɛsɔ tɔm mʊyʊ , ɛlakɩ politiki tɔm nɛ arabɩ sɔɔja , ɛ-tɛ nɛ Quraych kiŋ .
Ɛnʊ tɩna malɩŋ Ɛsɔ sɛtʊ ŋgbɛyɛ kiɖe , pakpaɣ-ɩ ɛzɩ ɛkɛ nayʊ siŋ .
Malɩŋ ɛyaa kpekiɣ se pʊwɛzɩ palʊla-ɩ Mecque pɩnaɣ 570 cɔlɔ mbʊ yɔ nɛ ɛsɩ Medine pɩnaɣ 632 .
Malɩŋ tɛ ñɔʊʊ nɛ ɖɩ-wazaɣ pazaɣ pɩcaɣ ɛyaa fezuu caʊʊ yɔɔ piŋ pɩ-tɛ wɛɛ ana a-taa , yebina nɛ Mahomet pɩsɩ sɩʊʊ siŋ tɔm kɛdɩtʊ taa .
Kɛlɛ ɛ-tɔm kɛdɩtʊ caɣ ntɔnjɔɔlɩyɛ , mbʊ pʊyɔɔ yɔ , aseeɖe tɔm natʊyʊ tɔɖɔɔ ɛ-yɔɔ siŋ , pɩwɛɛ kaɖɛ se pɔyɔɔdɩ ɛ-yɔɔ tɔm keeke ɛzɩ ɛkɛʊ Ɛsɔ sɛtʊ ŋgbɛyɛ sɔsɔyɛ ndɩ yɔ ɖɩ-nɔɔ yɔɔ tʊ .
Ceu tɔm takayaɣ maɣmaɣ taa , pɔyɔɔda ɛ-tɔm ŋñɩɩ yem .
Tɔm naananza yeke koŋ pɔyɔɔda ɛ-yɔɔ tɔm takayaɣ ŋga ka-taa ŋgʊ ɛnʊ ɛzɩ Yesuu weyi paya-ɩ se 'Īsā , yɔ pɔyɔɔda ɛlɛ tɔm halɩ tam hiu nɛ naalɛ taa mbʊ yɔ halɩ pacʊnɩ-ɩ kpem pɩkɩlɩ Mahomet tɩtɩŋa ɛzɩ pɛɖɛyɩ-ɩ se ɛkɛ Messi , ɖɔɖɔ lɛ se ɛkɛ Ɛsɔ Fezuu Kiɖeɖeu ( sourate ñʊŋ 4 ŋtalɩ 91 ) .
Ceu takayaɣ taa lɛ paya Mahomet se ummî , pʊ-tɔbʊʊ se kɩsɩŋɩlʊʊ mbʊ pʊyɔɔ ɛtaatɩlɩ kalʊʊ ɖɔɖɔ lɛ ɛɛsɩŋ maʊʊ tɔm .
Kɛlɛ paa mbʊ yɔ nabayɛ cɔlɔ lɛ , petekizi se ɛɛsɩŋ kɩbɩnjaazɩ tɔm nɛ kɩbɩnjaazɩ matʊ .
Lalaa cɔlɔ hɩɖɛ nɖɩ se ummî tɔbʊʊ ɛ-tɛ nɛ ɛyaa mba pɛ-tɛ paasɩŋ kalɩtʊ nɛ matʊ yɔ yaa ɛyaa mba matʊ kiɖeɖetu yɔ .
Pʊwayi payɩ yɔ , tɔm kɛdɩyʊ Mohamed Talbi tɔŋ se ɛɛsɩma kalɩtʊ piŋ nɛ matʊ nɛ ɛ-ɛsa kaakula camɩyɛ .
` Abdullâh ibn ` Abd al-Muttalib nɛ Amina bint Wahb palʊlana-ɩ .
` Abdullah kaakɛ ` Abd Al-Muttalib pɩyalʊ , ɛlɛ maɣmaɣ kɛ Hachîm pɩɣa , Quraychite waa tɛ wiyaʊ pɩɣa , ɛnʊ kɛna Mecque komina ñʊʊ tʊ , ɛnʊ cɔnɩna Kaba ɖɩɣa ñɩm yɔɔ .
Amina ñaakɛ Whab ibn ` Abd Al-Manaf , ɛlɛ ñaakɛna tamaɣ tɔyʊʊ kɛ Banu Zuhrah cejewiye taa .

Orson Welles kɛ hendu teyu Amerika ɛjaɖɛ taa , hendu lɩzɩyʊ , tanaŋ nɛ amʊza laɖʊ nɛ ɖɔɖɔ tanaŋ cɔlɩyʊ , anjaʊ naa lɩzɩyʊ , takayasɩ mayʊ nɛ ɛkɛ ɛyʊ weyi ɛmʊzaɣ maɣzɩm naa ndɩ ndɩ yaa ɖɩpɩzɩɣ ɖɩya-ɩ se elebu .
Pʊwayi lɛ , ɛ-laɣsɩ nzɩ ɛzɩ ɛlakɩ nɛ ɛwɩlɩɣ ɛ-tɛ kɛlɛm kɛlɛm naa sɩnɩma yɔɔ yɔ kaawɛna ɖoŋ yaa kaacaɣ lɛla mba paalaba pɩnzɩ 1950-1970 alɩwaatʊ taa yɔ kɔzɩ kɔzɩ Stanley Kubrick yɔɔ .
Palʊla-ɩ agoza fenaɣ kɩyakʊ 6 pɩnaɣ 1915 kɛ Kenosha , Wisconsin , nɛ ɛsɩ aloma fenaɣ kɩyakʊ 10 pɩnaɣ 1985 Hollywood .
Ɛ-caa Richard Heard Welles , ɛkɛ tʊmɩyɛ sɔsɔyɛ tʊ nɛ ɖɔɖɔ nɔmɔŋ woɖu sɔsɔ , e-ɖoo kɔyɔ Béatrice Welles , palʊla-ɩ Ives liɖe taa kɛnɛ , ɛkɛ piano maɖʊ .
Pa-pɩyalʊ tɔŋ pɔ-tɔm se man-caa kaakɛ ɛyʊ keeke edouard alɩwaatʊ taa nɛ ɛtɔŋ ɛ-tɩ se ɛkɛ luɖu .
Ɛɛkɛ ɛyʊ hɛɛ tʊ nɛ suɖu tʊ , ɛ-tabala kpeekpe kaasɔla-ɩ camɩyɛ .
Pʊmʊna-m se mala ñʊʊ leleŋ kɛ ɛ-cɔlɔ nɛ mɔsɔɔlɩ nɔmɔŋ wobu tɔm .
Mon-ɖoo ñaakɛ keɖeɣa halʊ nɔyʊ kpem ɛyaa ɛsɩnda nɛ ɛsɔɔlɩ politiki tɔm nɛ ɛtɔɣa malɩfa ɖeu , kediizasi taa piyano maɖaa taa niye mʊyʊ .
Mɔɖɔkɩ ɛ-cɔlɔ miiziki tɛ sɔɔlɩm nɛ tɩ cɛyʊʊ sɔɔlɩm mbʊ pɩfɛyɩ nɔyʊ cɔlɔ kaʊ yɔ .
Pɩnaɣ 1919 , ɛ-ñɩma ya ɖama nɛ Orson tɩŋɩ e-ɖoo Chicago tɛtʊ taa .
Ɛwɛna pɩnzɩ hiu lɛ ɛɖɛzɩ Peter Rabbit kɛ Marshall Field ’ s lona ɖɩpɛdɩyɛ taa Chicago .
Sukuli hɔɔlʊʊ taa ɛsʊ Madison ( Wisconsin ) sukuli nakʊyʊ taa mbʊ lɛ , ɛɛwɛna pɩnzɩ hiu , ɖenɖe ɛlaba amʊza nayɛ ana yɔ Étrange Cas du Docteur Jekyll et de M. Hyde .
Pɩnaɣ 1926 lɛ , ɛsʊ Todd School for Boys sukuli taa , pɩkɛ sukuli ŋgʊ patʊlʊ-kʊ nesi tɛɛ tʊma laɖa kɩwɛ Woodstoch ( Illinois ) nɛ Roger Hill cɔŋa kʊ-yɔɔ .
Wɛtʊ natʊyʊ naalɛ kɔmna pɩcaazɩ Orson pɩcatʊ .
E-neze sɩba lɛ , ɛɛwɛna pɩnzɩ 40 , agoza fenaɣ kɩyakʊ 10 pɩnaɣ 1924 , sɩm mbʊ pʊwayi ɛzɩ pɩnzɩ loɖo wayi lɛ , ɛ-caa sɩ .
Ɛpɩsɩ sulam mbʊ lɛ , ɛɛwɛna pɩnzɩ 15 yeke , kɛlɛ piya yɔɔ cɔnɩyʊ Maurice Bernstein cɔŋna ɛ-cɛyɩtʊ yɔɔ , nɛ ɖooo ɛ-caa tabalʊ nɔyʊ ɖɔɖɔ ñasɩna cɔnaʊ e-sukuli yɔɔ .

Palʊla Ignace de Loyola kɛ pɩnaɣ 1491 kɛ tɛtʊ ndʊ payaɣ-tʊ se Azpeitia yɔ nɛ tɩwɛ ɛjaɖɛ nɖɩ payaɣ-ɖɩ se Peeyiibaskɩ yɔ ɖɩ-taa .
5Ɛsɩpañɩ ɛjaɖɛ taa kɛlɛ mbʊyɔ .
Ignace de Loyola sɩba hasɩyaɖɛ fenaɣ 1556 kɛ Rooma tɛtʊ taa nɛ ɛɛwɛna pɩnzɩ 65 .
Ignace de Loyola Ignace de Loyola sɩba hasɩ yaɖɛ fenaɣ 1556 kɛ Room tɛtʊ taa nɛ ɛɛwɛna pɩnzɩ 65 .
Ignace de Loyola kɛŋna weyi ɛñɔwa ɛsɔ sɛtʊ ŋgbɛyɛ nɖɩ payaɣ-ɖɩ se Yesu wayɩ tɩŋgɩya yɔ nɛ ɛnʊ ɖɔɖɔ kɛŋna ŋgbɛyɛ nɖɩ ɖɩ-nɔɔ yɔɔ-tʊ .
Ɛsɔ lɩmɖʊyʊ ɛnɛ ɛɛkɛna lɩmɖʊyʊ weyi ɛsɩŋgaɣna ɛyaa kɛ pɔɖɔnɛ-taa .
Ignace de Loyola tɛ lɩmaɣzɩyɛ kɛ ɛsɔ tɔm yɔɔ kɛŋna mbʊ piyeba nɛ katolika ŋgbɛyɛ ɖɑɣnɩ ɖɩ-tɩ cɔnaʊ camɩyɛ yɔ .
Ɛ-ŋgbɛyɛ nɖɩ ɛñɔza yɔ , ɖɩkɛna tiyu tɛ ŋgbɛyɛ nɛ ɖɩwɛ Ɛndɩ ɛjaɖɛ taa , Afrika nɛ Amerika nɛ hadɛ kiŋ hɔɔlɩɣ taa .
Papa Grégoire XV kpana-ɩ kiɖeɖeu kɛ lakɩŋ fenaɣ 1622 ɛlɛ kɩlaʊ keliizaɣ taa lɛ , pɔtɔkɩ Ignace de Loyola kiɖeɖeu kazandʊ kɛ hasɩyaɖɛ fenaɣ kɩyakʊ 31 wiye .
Ɛzɩmaa Ignace de Loyola pɩsa ɛ-laŋgɩyɛ Ignace de Loyola kaawɛna pɩnzɩ ɛzɩ 30 lɛ , ɛsʊʊ sɔɔjɛtʊ taa nɛ tɩ-taa kɛ pɩɩkʊ ɛ-nɩŋgbaŋaɣ nɛ ɛ-yɔɔ kɔma nɛ pɩcɛ lɛ , lɛɛka kɩlɩ lɛɛka ñɩɩɩ yem .
Pɩlaba mbʊ nɛ ɛɛtasɩɣ pɩzɩɣ se ɛna sɔɔjanaa takayɩsɩ nɛ ɛkalɩ lɛ , ɛpaɣzɩ ɛsɔ tɔm takayasɩ nɛ ɛyaa kiɖeɖema takayisɩ kɛ kalɩɣ .
Ɛkala Ludolphe le Saxon takayaɣ ŋga kɔyɔɔdɩɣ Yesu fezu caɣʊ tɔm yɔ .
Ɛkala takayasɩ nzɩ sɩ-taa pɔyɔɔdɩɣ ɛyaa kiɖeɖema fezu caɣʊ yɔ .
Takayasɩ nzɩ ɛkalaa nɛ ɛɖaŋɩɣ ɛ-wezu caɣʊ kɛ cɔnaʊ nɛ sɔɔndʊ paɣzɩ-ɩ kpaʊ .
Ɖom nabʊyʊ taa kɛ ɛna Pɛlɔ Maria nɛ Pʊwa Yesu .
Kpaagbaa mbʊ lɛ , eyele ɛ-lakasɩ kɩpɩnzɩ nɛ ɛlɛɣzɩ fezu caaʊ .
Ɛ-yɔɔ cɛba wayɩ lɛ , eyele ɛ-ɖɩwa kɛ lɛlaɣ fenaɣ taa pɩnaɣ 1522 nɛ ɛɖɛɛ Yerusalɛm .
Ɛ-nɔmɔʊ ŋgʊ kɩ-taa kɛ ɛtalɩ Pariseloni , Penedikiti mba ɛsɔ sɛtʊ lone taa nɛ eheyi ɛ-kɩwɛɛkɩm taa kɛ layʊ weyi payaɣ-ɩ se Chanon yɔ ɛcɔlɔ .
Ɛcaɣ peeɖe kɛ afema naatozo nɛ pɩwayɩ lɛ , pɩsa nɛ ɛwɩlɩ kaɣlaa se ɛcɛla ɛ-tɩ kɛ ɛsɔ nɛ ɛyeba ɛ-sɔɔjɛtʊ lɛ , ɛhɔzɩ ɛ-sɔɔjɛtʊ wondu nɛ ɛ-malɩfanaa nɛ epuzi Maria nɛ Yesu pɛ-tɛ anjaʊ cɔlɔ .
Ɛlaba mbʊ nɛ ɛtɛ lɛ , ɛsuu toko yuulee nakʊyʊ nɛ nimiye naɖɩyɛ yem kɛ ɛtama ɛ-tɩnaɣ taa .
Mbʊ eyeba nɛ ɛkpaɣnɔmɔʊ nɛ ɛɖɛɛ ɛcaɣ Manrɛzɩ kɛ kɛ Katalɔnɩ tɛtʊ taa nɛ ɛcɛlɛ ɛ-tɩ ɛsɔ yeli .

Palʋla ɖajaa Léopold Sédar Senghor aloma fenaɣ kɩyakʋ nakʋ ( 9 ) ñɩŋʋ wiye , pɩnaɣ 1906 taa .
Palʋla-ɩ Senegaalɩ ɛjaɖɛ taa , Joal tɛtʋ taa .
Sɔsɔ Léopold Senghor wona sɔsaa mʋlʋm saŋayɩŋ fenaɣ kɩyakʋ nɛɛlɛ ( 20 ) ñɩŋʋ wiye , pɩnaɣ 2001 taa .
Verson tɛtʋ taa ɛsɩba .
Verson tɛtʋ wɛ Fransɩ ɛjaɖɛ taa .
Ɖajaa Léopold Senghor kɛkɛ takayaɣ taa mayʋ sɔsɔ nɔɔyʋ .
Ɛɛkɛ ɖɔɖɔ politiki laɖʋ sɔsɔ Fransɩ nɛ Senegaalɩ pa-ajɛya taa .
Ɛnʋ kɛŋna kajalaɣ Senegaalɩ ɛjaɖɛ ñʋʋdʋ ɖi-yomiye taa lɩʋ wayɩ .
Ñʋʋdʋ Léopold kpaɣ kpelaɣ pɩnaɣ 1960 nɛ puwolo pɩsɩɩna pɩnaɣ 1980 ñɩŋa taa .
Ɛ-maɣmaɣ ɛsɔɔlɩna nɛ etii kpelaɣ yɔɔ .
Fransɩɩ ɛjaɖɛ taa fransɩɩ kʋnʋŋ yɔɔ kandɩyaa ŋgbɛyɛ taa lɛ , Léopold Senghor kɛŋna Afrɩka tʋ kajalaɣ tʋ ŋgbɛyɛ ńɖɩ ɖɩ-taa .
Pʋcɔ nɛ Senegaalɩ ɛjaɖɛ lɩɣ yomiye taa nɛ ɖajaa Léopold Senghor kɛʋ ɛjaɖɛ ńɖɩ ɖɩ-kajalaɣ ñʋʋdʋ lɛ , ɛɛkɛ Minisi nɔɔyʋ Fransɩ ɛjaɖɛ taa .
Senegaalɩ ɛjaɖɛ ñʋʋdʋ yɔɔ pɩtɩŋnaa nɛ taabalɩyɛ nɛ ŋgbɛyɛ wɛɛ Fransɩ ɛjaɖɛ nɛ Afrɩka tɛ ajɛya wena Fransɩ ɛjaɖɛ kacaɣ a-ñʋŋ yɔɔ yɔ a-tɩŋa payɩ .

Palʊla Robert Frost kɛ Sanɩ Fransisko tɛtʊ taa , Kalɩfɔrnii ɛjaɖɛ taa kɛ lakɩŋ fenaɣ kɩyakʊ 26 wiye pɩnaɣ 1874 nɛ ɛsɩ kɔlaɣ fenaɣ 29 pɩnaɣ 1963 ɛwɛna pɩnzɩ 88 kɛ Pɔstonii tɛtʊ taa .
Ɛkɛna amerika taa keɣsi luɖu yaa maɖʊ .
Robert Frost caa kɛ payaɣ se William Prescott Frost Junior nɛ ɛkɛ Aŋgletɛɛrɩ ɛjaɖɛ taa-tʊ kɔyɔ nɛ e-ɖoo Isabelle Moodie nɛ ɛkɛ Ekɔsɩ ɛjaɖɛ taa ɛyʊ .
Ɛ-caa kaakɛ wɩlɩyʊ nɛ pʊwayɩ lɛ ɛpɩsɩ aseɣɖe tɔm yeɣiyaa ñʊʊtʊ kɛ Sanɩ Fransisko .
Ɛ-tɛ hɛkʊtaa sukuli taa kɛ ɛcalɩ ɛ-kacalaɣ keeɣa lubu yaa cɩmʊ mabʊ .
Kamɩŋ fenaɣ litoozo wɩye pɩnaɣ 1894 kɛ ɛpɛda ɛ-tɛ keeɣa yaa cɩmʊ , Mo-huuduhuyuu , kɛ tɔɔlaarɩnaa 15 , ɛlɛ yee pɩɩkɛna sɔnɔ taa kɔyɔ pɩɩyaba ɛzɩ tɔɔlaarɩnaa 300 yɔ .
Ɛ-taa laba leleŋ pɩŋŋŋ nɛ ɛ-tʊmɩyɛ nɖɩ mbʊ lɛ , esuu halɩpɩɣa nakayɩ , Elinor Miriam White ( 1873-1938 ) , nɛ ɛlɛ kɔɔ ɛtɛzɩ e-sukuli kɩtɛzʊʊ nɛ pɛwɛɛ ɖama cɔlɔ kpaɣna saŋgayɩŋ fenaɣ kɩyakʊ 19 wiye pɩnaɣ 1895 .
Robert Frost tanɩɩ leleŋ kɛ ɛpɩcatʊ taa .
Ɛɛwɛna pɩnzɩ 11 lɛ ɛ-caa sɩbɩna kpeziwɩlaɣ nɛ ñɩm mbʊ eeyeba pɩtalɩɩ lɩm ; pɩɩmaɣna tɔɔlaarɩnaa litoozo yeke .
E-ɖoo ñasɩbɩna pɩcɛɣɖɛ kʊdʊŋ kɛ pɩnaɣ 1900 .
Pɩnzɩ 1897 nɛ 1899 hɛkʊ taa kɛ Robert Frost yeba ɛtɛ sukuli mbʊ pʊyɔɔ yɔ pɩwɩwaɣ-ɩ siŋŋŋ .
Piyebina ɛ-caa tʊlɩ-wɛ , Robert nɛ Elior , kɛ ɖɔɖɔ kadaɣ nakayɩ kɛ Teerii tɛtʊ taa nɛ pɔɖɔʊ wondu nɛ ɛkʊyʊ tɛba tɛɛ nɛ ɛmaɣ ɛ-takayɩsɩ .
Ɖɔɖɛ ɛɛɖɔŋna-wɛɛ mbʊ lɛ , eyele ɛpaɣzɩ sukuli wɩlʊʊ .
Ɛsɩba pɩnaɣ 1963 nɛ pepimɩ-ɩ Peniŋtoonii tɛtʊ taa nɛ pama ɛ-pɩlaʊ yɔɔ se : Mɛwɛna sɔɔlɩm tɔm nɛ ɛjaɖɛ .

Palʊla Thérèse d'Ávila kɛ Gotarandura , Ɛsɩpañ ɛjaɖɛ taa , lakɩŋ fenaɣ 28 pɩnaɣ 1515 nɛ ɛsɩ Alba de Tormes ɖoŋgiye taa , Ɛsɩpañɩ peeɖe kɛ aloma fenaɣ 14-15 pɩnaɣ 1582 .
Thérèse d'Ávila kɛna cɔjɔ kɛkpɛyaɣ ŋga kasʊ Karmɛlɩwaa tɛ kpaaŋ taa lɛ , ɛñɔɔzɩ payɩ mbʊ pɩtaawɛɛ ɖeu camɩyɛ yɔ .
Thérèse d'Ávila kɛna krɩstʊ mba tɛ sɔdʊ sɔsɔʊ nakʊyʊ .
Paɖʊ Thérèse d'Ávila kɛ ɛyaa kiɖeɖema pɩlɩʊ taa kɛ ɛ-sɩm wayɩ pɩnsɩ 40 taa , pʊtɔbʊʊ se pɩnaɣ 1622 .
Pɔtɔkɩo ɛ-kasandʊ kɛ paa pɩnaɣ ŋga lɛ kɛ-tɛ aloma fenaɣ kɩyakʊ 15 wiye .
Ɛnʊ kɛŋna kacalaɣ cɔjɔ kɛkpeyaɣ halɩñɩŋa ŋga kɛkɛ katolika ŋgbɛyɛ taa mbʊ payaɣ se tɔkɩtɛɛrɩ yɔ .
Ɛ-sɩm wayɩ e-tomnaɣ laba kʊñɔŋ : paa mba pañɩnɩɣ se pepim-kɛ pɛtɛ .
Ɖenɖe palʊla-ɩ yɔ , 'Áviɩla , peeɖe cɔjɔ kɛkpeyɩsɩ ñɩnɩɣ se pepimi-i peeɖe , ɛlɛ Alba de Tormes , ɖenɖe ɛsɩba yɔ , peeɖe ñɩmba ñaatisiɣ .
Pɩnaɣ 1760 taa kɛ pakpaɣ ɛ-tɛ aɖakaɣ nɛ powana-kɛ Alba de Tormes .
Ɛsɩpañɩ cɔɔcɩnaa sakɩyɛ taa , pasɩ e-tomnaɣ hɔɔlɩŋ nɩɩyɛ pazɩ pazɩ .
thérèse ɖo sɩba pɩnaɣ 1527 , pʊtɔbʊʊ se Thérèse kawɛna pɩnzɩ 12 yeke .
Mbʊ kɩlɩna pɩɣa peɣlaɣ kɛnɛ nɛ kakpaɣ ka-tɩ nɛ kɛcɛlɛ Maria kelekeletʊ se ɛkɛ e-ɖo .
Ɛlɛ ɛkɔma nɛ ɛpaɣzɩ takayɩsɩ ndɩ ndɩ kalɩɣ yem lɛ , ɛsɔɔ fezuu kiɖeɖeu ŋgʊ kɩɩwɛ ɛ-taa nɛ kizeɣtu-i yɔ kɩ-yɔɔ .
Ɛkɔma nɛ ɛpaɣzɩ yelɩɣ nɛ ɛ-taabalaa lɛ , pɩkɔɔ pɩɖʊzɩ-ɩ acɛya tɔm taa nɛ ɛɛwɛna pɩnzɩ 14 lɛ , ɛtɩlɩ abalʊ .
Mbʊ yebina nɛ pɩla ɛzɩ ppiposina-i nɛ Ɛsɔ yɔ .
Ɛ-caa na mbʊ lɛ , ɛkpeɣ lɩmaɣza se ewokina-i Santa María de Gracia kɛ Ávila pɩnaɣ 1531 taa .
Thérèse tekizi se pʊyɔɔ ɛlɛ pɩɩcakɩ-ɩ camɩyɛ peeɖe mbʊ pʊyɔɔ yɔ , ɛ-ŋgbɛyɛ tɩnaa ɖɩɣna-ɩ lidiya hatʊ tiinau .
Pɩwɛɛ mbʊ lɛ , ɛmaɣmaɣ ɛcɔŋna se liidiya fɛyɩna ɖɩcaɣyɛ ɛ-laŋɩyɛ taa , nɛ ɛwɛɛ pɩlɩʊ ŋgʊ kɩtaa pinaɣ pilim .
Ɛzɩma pɩcalaa nɛ Thérèse pɩsɩ cɔjɔ kɛkpɛyaɣ sɩŋŋŋ yɔ lɛ se , pɩkɔma lɛ pɩwɩ-ɩ siŋŋŋ nɛ ɛpɩsɩ ɛ-caa cɔlɔ .
Ɛ-yɔɔ cɛba wayɩ lɛ , ɛ-caa wona-i ɛ-kɔɔ Marie de Cepeda cɔlɔ .
Peeɖe ɛwɛɛ nɛ efemiye naɖɩyɛ ɛheyi ɛ-caa se ɛsɔɔla se ɛsʊʊ cɔjɔ kɛkpɛyɩsɩ pɩlɩʊ taa , ɛlɛ ɛtɛma naʊ se paa ɛ-caa eekizaa , ɛɛkɑɣ kitiu nɛ ɛ-wayɩ .
Pɩla mbʊ ɖɔɖɔ .
Ɛ-caa kizina-i mbʊ se pɩɩlakɩ-ɩ sɔnɔ nɛ cee .
Efemiye naɖɩyɛ yem ( kamɩŋ fenaɣ 2 pɩnaɣ 1533 yaa 1535 ) kɛ Thérèse kʊyɩ ɛ-caa ɖɛɣa nɛ ewolo cɔjɔkɛkpɛyɩsɩ pɩlɩʊ taa kɛ Avila .
Pɩlaba pɩnaɣ lɛ , ɛɖuu nɛ posu-i cɔjɔ kɛkpɛyɩsɩ toko .
Ɛcaɣ peeɖe pɩnzɩ 27 nɛ ɛcɔŋna peeɖe tɛ paɣtʊ lɛ , pɩtacaɣ-ɩ camɩyɛ nɛ pɩwayɩ lɛ kɛ ɛkɔma ɛtʊʊzɩ-tʊ camɩyɛ. . Mbʊ piitukina ɛ-laŋiyɛ sɩŋŋŋ yɔ lɛ se , sakrɩmɩnɩʊ tɛɛ luŋgu efemiye naɖɩyɛ kɛ ɛna Yeesu kɛ sakrɩmɩnɩʊ taa nɛ ɛwɛɛ ɛnɩɣ sɩzɩŋ kɛ ɛyaa kɩwɛkɩm yɔɔ nɛ pɩlabɩ-ɩ pʊtrɔdɩyɛ .

Steve Biko kɛna Afrika hadɛ kiŋ ɛjaɖɛ taa tʊ Palʊla-ɩ saŋayɩŋ fenaɣ 18 pɩnaɣ 1946 kɛ ɛjaɖɛ nɖɩ ɖɩ-tɛtʊ ndʊ payaɣ-tʊ se King William 's Town yɔ .
Ɛsɩkaɣ lɛ , ɛɛwɛna pɩnzɩ 30 yeke pɩnaɣ 1977 .
Pɩɩkɛnasalaŋ fenaɣ kɩyakʊ 12 wiye .
Pretooriyaa tɛtʊ taa kɛ ɛsɩba , Afrika hadɛ kiŋ ɛjaɖɛ taa .
Palʊla-ɩ se payawaɣ-ɩ se Stephen Bantu Biko .
Ɛzɩ Nelson Mandela yɔ , Steve Biko kɛna weyi ɛlʊba camɩyɛ ɖɔɖɔ se lɛɛzʊ mbʊ pɩɩwɛ Afrika nɛ hadɛ kiŋ peeɖe nɛ ɛyaa kʊhʊlʊma nɛ kɩkpɛɛdaa paakaɣ mɩsɣ yɔ , pɛkpɛndɩ mɩzaɣ nɛ pɔtɔɔ ñanaɣ kʊɖʊmaɣ taa .
Pɩnaɣ 1963 , ɛlɛ ɛɛwɛna pɩnzɩ 23 kɛ pakpa ɛ-ɖalʊ nɛ paɖʊ-ɩ salaka mbʊ pʊyɔɔ yɔ , ɛlʊkaɣ ɖɔɖɔ se anasayɩnaa nɛ ɛyaa kɩkpɛdaa pataacɩ ɖama .
Pɩlaba mbʊ lɛ , ɛtɩlɔʊ ɛ-lʊɖɛ nɖɩ .
Ɛmʊ e-sukuli kɩtɛzʊ takayaɣ lɛ , ɛsʊʊ sukuli pɩya sɔsaɣa ɖɩwɩlɩyɛ nɛ ɛla ɖakʊtanaa sukuli kɛ natalɩ tɛtʊ taa .
Sukuli ŋgʊ kɩwɛ Natalɩ tɛtʊ taa .
Peeɖe lɔŋsɩnɖaa laba kediizaɣ nakayɩ nɛ palɩzɩ-se ɛkɛna pɔ-nɔɔ yɔɔ ɖɛyʊ kɛ ŋgbɛyɛ nɖɩ payaɣ-ɖɩ se SUSUS yɔ .
Ŋgbɛyɛ ɖɩnɛ ɖɩ-tɔbʊʊ se Afrika nɛ hadɛ kiŋ sukuli piya kpeekpe kɩkpɛndʊ .
Ɛzɩma ɛkɛ ɛyʊ kɩkpɛdʊ lɛ , NUSAS lɩmaɣza lɛ , ɛlɩ ŋgbɛyɛ nɖɩ ɖɩ-taa .
Pɩɩkɛna pɩnaɣ 1968 .
Ɛlɩ ɖɩ-taa lɛ ɛtʊlʊ ŋgbɛyɛ naɖɩyɛ nɛ ɛyaa kɩkpɛɛdaa ɖeke wɛna ɖɩ-taa ɛlɛ pataɖaŋga kʊhʊlʊm nɔɔyʊ se ɛtaasʊ , SASO .
Ŋgbɛyɛ ɖɩnɛ ɖɩɩlakɩ yamyam lakasɩ ɛlɛ ɖama nɩnaʊ .
Pɩnaɣ 1972 taa pekizina ɛyaa mba pɛwɛ ɖɩ-taa nɛ peyeki paɖʊ taabalɩyɛ nɛ mba pɔtɔyɩtʊ ɛyaa kɩkpɛdaa yɔ .
Pɩnaɣ 1973 ɛjaɖɛ nɖɩ ɖɩ-taa sukulinaa sakɩyɛ tɛma Steve Biko ŋgbɛyɛ tɔbʊʊ .
Pɩkpaɣna mbʊ nɛ pɔcɔŋna ɛ-ŋgbɛyɩ nɖɩ ɛzɩ yamyam ñɩnɖɛ yɔ .
Paɖaŋgɩ-ɩ se pɩtatasɩ pɩh-ɩ waɖɛ se ɛyɔɔdɩ natʊyʊ samaɣ hɛkʊ ya ɛyɔɔdɩna pɩɖɛɛ ɛyʊ kʊɖʊm yɔɔ kpɛndɛ .
Pɩnaɣ 1976 , mɩsɩkʊm fenaɣ taa , pɩkɛɛda lɛ yamayam lakasɩ paɣzɩ labʊ .
Mbʊ pʊyɔɔ sukulinaa taa paawɩlʊ kʊɖʊmtʊ .
Ɛyaa kʊhʊlɩmaa tɛ wɛna hɔɔlʊ nɛ kɩkpɛdaa .
Ciidu mbʊ pɩ-taa kɛ Soweto hiu sɩm .
Biko ñɛwɛ mɛɛsaɣ tɛɛ nɛ ɛlakɩ ɖama kpɛndʊ tʊmɩyɛ .
Ɛkpaɣ kɩyakɩŋ 101 nɛ ɛcɔʊ Kap-Oriyantalɩ .
Ɛcɔʊ taa kɛ ɛɖʊ tabalɩyɛ nɛ aseɣɖe tɔm heyiyu Donald Woods , ɛlɛ kaɣna ɛ-tɔm maʊ .
Kɩyɛɛna fenaɣ 18 pɩnaɣ 1977 sɔɔjanaa kpa Biko powona-ɩ Port Elizabeth pawɩlɩ-ɩ ñaŋ pʊcɔ patana-ɩ Pretoriya kɛ salaŋ fenaɣ 11 pɩnaɣ 1977 .
Tɛʊ fema lɛ , Biko tisa fesuu .
Eyeba ɛ-wayɩ kɛ lelu , Ntsiki Mashalaba nɛ piya 5 : Nkosinathi Biko , Samora Biko , Lerato Biko , Motlatsi Biko , Hlumelo Biko .

Ismaël Lô kɛna Senegalɩ ɛjaɖɛ taa hendu teyu sɔsɔ nɔɔyʊ nɛ palʊla-ɩ kɩyɛna fenaɣ kɩyakʊ 30 ŋgʊ wiye pɩnaɣ 1956 kɛ Tugɔnduci tɛtʊ taa .
Ismaël Lô caɣ Rufiskii tɛtʊ taa nɛ ɛpaɣlɩ , pɩñɔtɩna Takarɩ kpam .
Ɛyʊ ɛnɛ , e-hendu teu taa caɣ maamaacɩ mbʊ pʊyɔɔ yɔ , ɛ-hɔʊ taa nɔɔyʊ eteu hendu .
Mbʊ yebina nɛ ɛsaɣ ɛmeɣmaɣ kɛ cɩmɩŋ nɛ ɛnɛ ɛ-ɖɛtɩnaa pamakɩ .
Pɩnaɣ 1970 taa kɛ ɛ-caa sɩba pʊyɔ kɛ Ismaël Lô kʊyaa ɛɖɛɛ Takarɩ tɛtʊ taa nɛ ɛtasɩ hendu tetu teu camɩyɛ .
Efemiye naɖiyɛ kɛ Pana-ɩ nɛ e-hendu teu taa kɛ kɛlɛm kɛlɛm taa .
Kpaagbaa mbʊ lɛ , ɛ-hɩɖɛ paɣzɩ sɛʊ nɛ ɛsʊʊ hendu teya sɔsa nabɩyɛ ŋgbɛyɛ taa nɛ ŋgbɛyɛ nɖɩ payaɣ se Super Diamono .
Pɩnaɣ 1984 taa kɛ ɛlɩ Super Diamono .
Ngbɛyɛ taa nɛ ɛtʊlɩ ɛmaɣma ɛñɩnɖɛ nɛ ɛlɩzɩ hendu teu kɩlɛmɩŋ kanahaŋ kagbaanzɩ .
Hendu teyu sɔsɔ weyi payaɣ-ɩ se Faye yɔ , ɛlɛ tasɩna-ɩ hayɩsʊ camɩyɛ nɛ ɛtezɩ ɖoŋ kpaʊ cɩŋ kɛ e-hendu teu taa .
Pɩnaɣ 1988 kɛlɛmɩŋ kanahaʊ ŋgʊ payaɣ-kʊ se Camp de Thiaroye yɔ , palɩzaɣ-kʊ lɛ , ɛnʊ tena kɩ-taa hendu nɛ ɛnʊ hʊlaɣna saŋgʊ .
Pʊwayɩ yɔ ɛkpaɣ Idrissa Ouedraogo tɔm ndʊ payaɣ tʊ se Afrika , mona Afrika yɔ ka-taa tɔm nɛ eteena hendu pɩnaɣ 1995 .
Ɛkpaɣ ɖɔɖɔ Moussa Sene Absa ñɩndʊ , Tableau ferraille , nɛ etee hendu pɩnaɣ 1996 .
Pɩnaɣ 1990 e-hendu teu lɛzɩ lɛɛzɩɣʊ nabʊyʊ .
Ɛna Barclay nɛ ɛlɛ sɩna-ɩ nɛ palɩzɩ ɛ-tɛ hendu teu kɩlɛmɩŋ kanahaʊ looɖo ñɩŋgʊ nɛ ɛyaa-kʊ se Tajabone .
Pɩnaɣ 1994 ɛɛlɩza tataɣ nakɩyɩ nɛ payaɣ-kɛ se Dibi Dibi Rek .
Tataɣ kɛnɛ nɛ ɛ-tɛ saŋgʊ yaʊ yebina nɛ pakpakɩɣ-ɩ se Afrika taa Bob Dylan yɔ .
Pɩnaɣ 2002 taa kɛ paha-ɩ samtʊ nimiye sɔsɔyɛ naɖɩyɛ kɛ Fransɩ ɛjaɖɛ taa .

Palʊla Issa Bagayogo kɛ pɩnaɣ 1961 kɛ Korin tɛtʊ taa , piposina Bugunii tɛtʊ ɛzɩ kilomɛtanaa 65 yɔ nɛ pɩkɛna Malii ɛjaɖɛ taa .
Ɛsɩba aloma fenaɣ kɩyakʊ nakʊ ŋgʊ wiye pɩnaɣ 2016 , ɛɛwɛna 55 .
E-hendu teu kpaɣ tilila kɛ Malii ɛjaɖɛ sɔŋzɩ taa , pop , rɔɔkɩ nɛ funki pa-taa .
Ɛnɛ Ali Farka Touré nɛ Toumani Diabaté pɛ-hendu teu nɩɩzɩma ɖama .
Ɛmakɩ sɔo wena payaɣna Malii taa se kamélé n'goni yɔ camɩyɛ kamaɣ fɛyɩ .
Pɩnaɣ 1991 kɛ ɛlɩza ɛ-kacalaɣ hendu teu tataɣ ɛlɛ ɛyaa tasam-kɛ siŋŋŋ .
Pɩnzɩ naalɛ taa ɛtasɩ naalɛ ŋga lɩzɩɣʊ , mbʊ ɖɔɖɔ .
Ɛtɛzɩ yebʊ pɩtɩŋga nɛ ɛsaɣ lɔɔɖɩyɛ kɛ Pamako tɛtʊ sɔsɔtʊ taa .
Pɩlaba mbʊ lɛ , Yves Wernert weyi ɛkalɩza-ɩ ɛ-kacalaɣ tataa yɔ kɛ ɖenɖe payaɣ se Malii K7 yɔ , etosu yem .
Ɛya-ɩ nɛ ɛsɔzɩ-ɩ lɔŋ .
Pɩla mbʊ nɛ ɛsɩna-ɩ hɛɛ hɛɛ nɛ ɛlɩzɩ tataɣ nɛ ɛyaa-kɛ se Sya .
Tataɣ kɛnɛ ɛyaa pazɩ pɔsɔɔlɩ-kɛ kamaɣ fɛyɩ nɛ pakʊmɩ-ɩ hɩɖɛ se Tɛkno Issa .
Pɩnaɣ 2000 ewoba Seine-Saint-Denis , Fransɩ ɛjaɖɛ taa .
Mbʊ yebina nɛ papaɣzɩɣ-ɩ .
Pɩnaɣ 2002 taa kɛ ɛlɩzɩ ɛ-tataɣ naalɛ ŋga , Timbuktu .
Tataɣ ŋga ka-taa ete hendu nɛ ɛyɔɔdɩɣʊ tɔm ndɩ ndɩ ɛzɩ kpaɣʊ nɛ kpeyu yaa efebiya tabakʊyasɩ tɔm .

Emmanuel Macron , palʊla-ɩ saŋayɩŋ fenaɣ kɩyakʊ 21 pɩnaɣ 1977 kɛ Amien tɛtʊ taa , ɛyʊ ɛnʊ ɛkɛ tʊmɩyɛ tʊ sɔsɔ nɔɔyʊ nɛ ɛkɛ ɖɔɖɔ Fransɩɩ ɛjaɖɛ ñʊʊ tʊ .
Ɖooo pɩnaɣ 2017 kɛ agoza fenaɣ kɩyakʊ 14 kɛ ɛpɩsɩ Fransɩɩ ɛjaɖɛ ñʊʊ tʊ .
Ɛɛkɛ samaɣ tʊma yɔɔ cɔnɩyʊ ( MDC ) , pɩkɔma pɩnaɣ 2006 ŋtalɩ 2009 lɛ ɛsʊʊ samaɣ ñɩm lɩmaɣzɩyɛ tɩnaa ŋgbɛyɛ taa .
Pɩnaɣ 2012 alɩwaatʊ lɛ pakpa-ɩ se ɛkɛ François Hollande takayaɣ taa mayʊ kɛ ɛjaɖɛ ñʊʊ tʊ tʊmɩyɛ taa Fransɩɩ taa kɛlɛ ɛ nɛ-ɩ pɩwɛɛ camɩyɛ e-kewiyitu alɩwaatʊ taa .
Ɛ-ɛjaɖɛ taa ɛyaa sakɩyɛ taatɩlɩta-ɩ pʊɖɔɔ piŋ kɛlɛ , patɩkpa-ɩ se ɛpɩsɩ tɔsʊʊ huu nɛ tʊma sɔsɔna nɛ ñʊŋ kalɩyasɩ tʊma tɛ ministri .
Emmanuel Jean-Michel Frédéric Macron kɛ Jaen Michel Macron pɩyalʊ , palʊla-ɩ pɩnaɣ 1950 , ɛɛkɛ ɖɔkɔtɔ sɔsɔ ɛzɩ payaʊ se tɔkɩtɛrɩ yɔ , ɛkɛ ɖɔɖɔ wɩlɩyʊ kɛ Amien CHU ɖɔkɔtɔ taa , e-ɖoo kɔyɔ François Noguès , ɛlɛ ñɛkɛ ɖɔkɔtɔ lɔŋ tasɩyʊ samaɣ tʊmɩyɛ ɖeɖe .
Ɛyaa mba pɛ-tɛ kajalaɣ sɩba pʊcɔ palʊlɩ-kɛ .
Pʊwayɩ yɔ palʊla naatozo papa yɔ Emmanuel , Laurent ( palʊla-ɩ pɩnaɣ 1979 kɛlɛ ɛlɛ ñawalɩ Sabine Aimot , nɛ Estelle ( palʊla ɛlɛ pɩnaɣ 1982 kɛlɛ ɛlɛ ñawalɩ Carl Franjou ) .
Macron liɖe lɩna Authie haɖaa taa , Somme tɛtʊ taa .
Ɛ-cɔzɔ sɔsɔ Henri Macron kaakɛ egeetiye ñʊʊ tʊ pɩnzɩ 1953 ŋtalɩ 1964 .
Ɛ-caa ɖoo , pʊ-tɔbʊʊ se e-neze ( palʊla-ɩ Robertson cejewiye taa ) ɛlɛ tɛ kɛna Bristol Ɛnglɩsɩ ɛjaɖɛ taa .
Pɔsɔ Emmanuel Macron lɩm lɛ ɛɛwɛna pɩnzɩ 12 ɖeke pɩlɩna ɛ-maɣmaɣ ɛ-sɔɔlɩm yɔɔ , kɛ alɩwaatʊ ndʊ ɛsʊɣa Yeesuu ŋgbɛyɛ tɩnaa tɛ kɔlɛɛzɩ taa yɔ kɛ Amiens tɛtʊ taa yɔ .

Ɖajaa nɔɔyʋ payaɣ se Johann Peter Ruper .
Ɛkɛ Afrɩka nɛ hadɛ kiŋ ɛjaɖɛ taa mansʋʋ malɩɩ sɔsɔ nɔɔyʋ .
Palʋla-ɩ Stellenbosch tɛtʋ taa mɩsɩkʋm fenaɣ kajalaɣ fenaɣ taa , pɩnaɣ 1950 ñɩŋa taa .
Afrɩka nɛ hadɛ kiŋ ɛjaɖɛ taa ɖoŋ tʋ nɔɔyʋ lʋlʋna-ɩ .
Payaɣ ɛ-caa ɛnʋ se Anton Rupert .
Ɖajaa Johann Peter Rupert kɛŋna kajalaɣ tʋ pa-lʋlʋʋ taa .
Suwiisi ɛjaɖɛ taa ñɩm tɩnaa sɔsaa ɖʋ ŋgbɛyɛ naɖɛyɛ nɛ payaɣ-ɖɩ se « Société du luxe Richemont » .
Kpaɣna ɖomaɣ fenaɣ kajalaɣ kɩyakʋ ñɩŋʋ , pɩnaɣ 2010 ñɩŋa taa nɛ pʋkɔɔ pɩsɩɩnɩ yɔ , Ɖajaa Johann Peter Rupert kɛŋna ñɩm tɩnaa ŋgbɛyɛ ńɖɩ ɖɩ-nɔɔ yɔɔ ɖɛyʋ nɛ pɩkɔɔ pɩsɩɩna sɔnɔ .
Afrɩka nɛ hadɛ kiŋ ɛjaɖɛ taa lɛ , ñɩm tɩnaa sɔsaa ŋgbɛyɛ payaɣ se « Remgro » .
Ɖooo kamɩŋ fenaɣ , pɩnaɣ 2009 ñɩŋa taa ñɩm tɩnaa sɔsaa laba lɩmaɣzɩyɛ nɛ paɖʋ aŋgba ana .
Salaŋ fenaɣ , pɩnaɣ 2013 ñɩŋa taa lɛ , yee pɛkpɛndɩ Ɖajaa Johann Peter Rupert liidiye nɛ ɛ-hɔʋ taa ñɩma ñɩnɖɛ yɔ , ɖɩ-ñʋʋ kɛ dollars waa miiliyarɩ waa 7,7 .
Afrɩka nɛ hadɛ kiŋ ɛjaɖɛ ñɩm mbʋ pɩkpaɖa payɩ yɔ , pɩkpɛndɩ ñɩm kakpaanzɩ .
Afrɩka nɛ hadɛ kiŋ ɛjaɖɛ taa aseɣɖe takayasɩ mayaa ŋgbɛyɛ nɖɩ payaɣ se Forbes yɔ , ɖɩyɔɔdʋʋ se Ɖajaa Johann Peter Rupert ñɩm wɛ ñɩm kakpaanzɩ waa mba pa-taa .

Palula Reniss kɛ ɖɛ ɖomaɣ fenaɣ kɩyakʊ 24 ŋgʊ wiye pɩnaɣ 1988 kɛ Mankoni kɛ Kameruni ɛjaɖɛ taa .
Ɛ-hɩɖɛ maɣmaɣ kɛlɛ Kien Rennise Nde nɛ ɛkɛna hendu teyu , tu-luɖu nɛ ɛlɩzʊ tatasɩ ɛmaɣmaɣ .
Kʊnʊmɩŋ weyi ɩ-taa étéɣ e-hendu yɔ ɩ-taa kɔyɔ : Fransi , Angilisi , ŋgemba nɛ nabʊyʊ taa ɖɔɖɔ lɛ esidu kʊnʊmɩŋ ndɩ ndɩ nɛ eteɣu .
Pɩnaɣ 2016 taa kɛ pɑsɩma-ɩ se ɛkɛ hendu teyu , ɛlɛ pɩɩkɛna alɩwaatʊ ndʊ eluba ɛ-kacalaɣ tataɣ ŋga ɛya-kɛ se la sauce yɔ yaa ɖozɩ yɔ nɛ ɛlɩza-kɛ agoza fenaɣ taa pɩnaɣ kʊɖʊmaɣ ŋga ka-taa .
Reniss paɣla Mabanda haɖaa taa nɛ pɩkɛna Tuwala tɛtʊ taa , Kameruni ɛjaɖɛ taa .
Peeɖe ɛɛwɛɛ nɛ ɛɛwɛna pɩnzɩ hiu nɛ naatozo lɛ ɛpaɣza hendu teu kɛ ɛsɔsɛtʊ kpaamɩŋ taa .
Ɛñɩɩza cɔʊ ɛsɔsɛtʊ aŋgba taa lɛ ɛñɩna nɛ ɛkɔɔ ehiu hendu ñɔɔzɩʊ nɛ kɛlɛm kɛlɛm kanahaʊ yɔɔ ɖʊyaɣ-ɩ nɔɔ nɛ pahaɣ-ɩ se Jovi .
Jovi ɛnɛ ɛsɩŋna-ɩ nɛ ɛlɩzɩ ɛ-kacalaɣ tɛtasɩ sɩnɛyɔ : Fire , pɩnaɣ 2022 nɛ Holy Wata kɛ pɩnaɣ 2012 .
Pɩnaɣ kʊɖʊmaɣ ŋga ka-taa kɛ ɛlɩza `` H.I.V '' .
Pɩnaɣ 2013 taa lɛ ɛlɩza Afrkan Luv .
Tataɣ kɛnɛ ka-taa été kʊnʊmɩŋ ndɩ ndɩ : Fransɩ , Angilisi , negumba ( ɛ-maɣmaɣ ɛ-kʊnʊŋ ) nɛ kʊnʊmɩŋ lɛɛŋ ndɩ ndɩ .
Ɛ-tataɣ lɛɛka kɛlɛ C'est La Vie , pʊtɔbʊʊ se Wezuu caaɣʊ kɛlɛ mbʊ yɔ , Milkish , agoza fenaɣ 2016 taa kɛ ɛlɩza La Sauce .
Pʊwayɩ lɛ ɛlɩza tatasɩ lɛɛsɩ sakɩyɛ .

Elvis Aaron Presley kɛ hendu teyu sɔsɔ nɔɔyʋ Amarika ɛjaɖɛ taa .
Ɛkɛ ɛjaɖɛ nɖɩ ɖɩ-taa tʋ .
Palʋla-ɩ kɩyakʋ nutozo ( 8 ) n̄ɩŋgʋ wiye kɔlaɣ fenaɣ taa pɩnaɣ 1935 ñɩŋa taa .
Palʋla-ɩ Tupelo tɛtʋ taa Mississippi egeetiye taa .
Ɛsɩba kɩyakʋ hiu nɛ loɖo ( 16 ) n̄ɩŋgʋ wiye agoza fenaɣ taa pɩnaɣ 1977 ñɩŋa taa .
Ɖajaa Elvis AAaron Presley pakʋma hɩɖɛ se « The King » .
Pʋ-tɔbʋʋ Wiyaʋ .
Ɛmʋ samtʋ nima ndɩ ndɩ minziki mabʋ nʋmɔʋ taa .
Sɔɔja sɔsɔ Rock and roll sɩŋna-ɩ nɛ Etaazuunii ɛjaɖɛ samaɣ tɩlɩ ɛ-tɛ minzikinaa .
Sɔɔja sɔsɔ ɛnɛ ɛsɩŋna-ɩ nɛ kedeŋa kpeekpe tɩlɩ ɛ-tɛ minzikinaa tɩŋa .
Kpaɖʋʋ hiu ( 10 ) ñɩŋgʋ taa Ɖajaa Elvis kɛkɛŋna hendu teyu kɩkpaɖʋ .
Ɖajaa hendu teu Elvis Presley ɛnɛ , pʋcɔ ɛsɩkɩ lɛ , ɛpɛdɩ hendu tatasɩ sɩtalɩ miiliyɔɔ waa mɩnɩŋ lʋbɛ mbʋ yɔ .
Ɛkɛ maɣzɩyʋ sɔsɔ nɔyʋ siŋŋ .
Ɛlaba tʋmɩyɛ kɛlɛm kɛlɛm waa mba pa-taa yɔ , patalɩɣ hiŋ nadazo nɛ kʋɖʋm ( 31 ) .
Ɛlaba ɖama nɩnaʋ kedizasi nzɩ yɔ , sɩɖɔ siŋŋ .
Etaazuunii ɛjaɖɛ taa lɛ , ɛlaba nzɩ yɔ sɩtalɩɣ 1156 mbʋ yɔ .
Ɛlaba-sɩ egeetiye 525 ñɩnɖɛ taa .
Egeetiye nɖɩɩ payaɣ size Las Vegas .
Hendu teyu ɛnɛ , ɛkɛ hendu teu maɣzɩyʋ sɔsɔ kɔɔnɔɔ tʋ weyi ɛlɛyɩ labʋ kɛlɛm kɛlɛm tʋmɩyɛ nɛ pana-ɖɩ poliŋ taa yɔ .
Pɩɩkɛ kɩyakʋ hiu nɛ nanaaza ( 14 ) n̄ɩŋgʋ wiye , kɔlaɣ fenaɣ taa , pɩnaɣ 1973 ñɩŋga taa Hawaï egeetiye taa .
Hendu teyu sɔsɔ ɛnɛ ɛɛkɛ ñɩm tʋ sɔsɔ nɔɔyʋ kpem .
Ɛsɩba nɛ pewili e-liidiye kozaɣ taa lɛ , e-liidiye kpɛndɩ tɔɔlaarɩ waa miiliyɔɔ waa 150 mbʋ yɔ .

Bob Marley ( palʊla-ɩ Robert Nesta Marley cejewiye taa ) , palʊla-ɩ lɛlaɣ fenaɣ kɩyakʊ 6 pɩnaɣ 1945 Nine Miles ( Jamayiki ɛjaɖɛ taa ) , nɛ ɛsɩbɩna pɩjɛɖɛ kʊdɔŋ agoza fenaɣ kɩyakʊ 11 pɩnaɣ 1981 kɛ Miami ( Etaazuunii ɛjaɖɛ taa ) , ɛɛkɛ takayasɩ mayʊ , hendu lɩzɩyʊ , tɔm ɖɛzɩyʊ , hendu teɣyu nɛ ɛkɛ minziiki maɖʊ Jamayiki ɛjaɖɛ taa .
Ɛkʊyʊʊ ɛjaɖɛ yɔɔ yɔ ɛwaba siŋ , nɛ halɩ nɛ sɔnɔ kedeŋa kpeekpe sɩma-ɩ nɛ pasaŋ-ɩ sakɩyɛ regee minziiki mabʊ taa .
Ɛpɛda ɛ-tɛ kasɛtɩ tatasɩ naa ɛjaɖɛ kpeekpe pɩtalɩ miiliiyɔɔ waa 200 mʊ yɔ pɩcɛzɩ pɩyɔɔ .
Ɖɩtɛma yɔɔdʊʊ se palʊla-ɩ lɛlaɣ fenaɣ kɩyakʊ 6 pɩnaɣ 1945 ɛ-caa ɖɩɣa taa Bob Marley Rhoden Hall tʊ , pɩñɔtɩna Nine Miles kɛ Anne Kiɖeɖeu Krɩstʊ cɔjɔ kpaŋ sɔsɔʊ taa .
Bob Marley ɖooo kɛ ɛyʊ kɩkpɛɖʊʊ ɛ-tɛ Jamayiki ɛjaɖɛ taa , ɛ-wala lɛ ɛɛwɛna pɩnzɩ 18 yeke , ɛnʊ payaɣ Cedella Booker , ɛ-walʊ kɔyɔ Marley Booker ( pɩnzɩ 1926 ŋtalɩ 2008 ) , ɛ-caa kaakɛ anasaayɩ Ɛŋglɩsɩ tʊ kɛlɛ palʊ-ɩ Jamayiki ɛjaɖɛ taa , ɛnʊ payaɣ Norval Sinclair Marley ( pɩnzɩ 1885 ŋtalɩ 1955 ) ɛlɛ lʊkaɣ se ɛkɛ sɔdʊʊ sɔɔja kɛ Royal Navy , kɛlɛ eyele ɛpɩsɩ nesi tɛɛ tʊma tɩnaa nɔɔ ɖɛyʊ hayɩm naa taa .
Ɛtatɩlɩ ɛ-caa pʊɖɔɔ mbʊ pʊyɔɔ ɛlɛ wokaɣ nɔmɔŋ ɖoŋ ɖoŋ ɛlɛ ɛcɔŋnaɣ ɛ-halʊ yɔɔ ɖeu nɛ ɛ-pɩɣa .
Ɛkʊyɩ e-evebiɖe kpa lɛ , Bob Marley tɩ yebu ɛ-haŋa ɛgeetiye nɛ ɛsʊʊ nɩnʊʊ taa Yudaa ɛyaa egeetiye naɖɩyɛ taa Trenchtown kɛ Kingston .
Eyeba sukuli lɛ ɛwɛna pɩnzɩ 14 yeke , kɛlɛ ɛñɔtɩna ɛ-ɛgbaɣ tʊ nɔɔyʊ Kingstone Neville Livingston ɛlɛ pɛɖɛyaɣ se Bunny Wailer , ɛɛsɩma-ɩ ɖooo pɩcatʊ ɛnɛ-ɩ peteɣana keɣsi hendu ndʊ naa pewelesaɣa raadiyoo naa taa yɔ Miami .
Hendu tɣu Joe Higgs kpɛlɛkʊʊ-wɛ hendu teɣuu .
Bob Marley yeɣ ɛ-kajalaɣ tataɣ Judge Not Ɛkpaɣ halʊ Rita Anderson lɛlaɣ fenaɣ kɩyakʊ 11 pɩnaɣ 1966 wayi lɛ , Bob Marley ɖoo pɔzɩ ɛ-yɔɔ ŋgʊ ɛlɛ ñaɖanɩ walʊ Jamayiki tʊ nɔɔyʊ ɛlɛ payaɣ Booker ɛɛwɛ Wilmington Delaware ɛjaɖɛ taa , kɛlɛ ɛɖɛɛ ewolo e-ɖoo cɔlɔ peeɖe Etaazuunii ɛjaɖɛ .
Ɛtalaa lɛ ɛlakɩ tʊmɩyɛ Dupont akɔma ɖɩɣa taa , kɛlɛ eteyele e-hendu teuu tʊmɩyɛ , ɛwɛɛ maʊʊ yɔɔ .
Constantine Dream Walker ɛɛmʊ tʊmɩyɛ pazɩ .
Pɩsa nɛ ɛpɩzɩ ɛwɛɛ ɛ-tɩ yɔɔ nɛ ɛlakɩ ɛ-tʊma lɛ , ɛpɩsɩ ɛ-lɩm hɛkʊ taa tɛtʊ ɛjaɖɛ taa pɩnaɣ 1966 .
Eyele ɛsɔɔlɩ ɛyaa kɩkpɛɛdaa tʊma mba ɖɩyaɣ-wɛ se rasɩta tɩnaa yɔ Ɛŋglɩsɩ ajɛyɛ taa , papa ñakʊyɩ kpaka Jamaiyiki ɛjaɖɛ taa kpaɣ pɩnzɩ 1930 , kɛlɛ palɩzɩ pa nɛ Peter Tosh nɛ Bunny Livingston tɩ yɔɔ wɛʊʊ tɔm kɩbandʊʊ Wail'n Soul 'm .
Ɛkpaɣʊʊ ɛ-halaa nɛ ɛlʊlɩ e-piyaa yɔ piyaa kpɛnda ɛyaa 11 nɛ sakɩyɛ tɩŋɩ ɛ-nɔmɔʊ pʊ-tɔbʊʊ minziiki tʊmɩyɛ .
Piyaa nzɩ sɩ-hɩla yɔ kajalaɣ tʊ Sh , Sharon Marley palʊla-ɩ aloma fenaɣ kɩyakʊ 8 pɩnaɣ 1964 Rita lʊlɩna-ɩ , naalɛ tʊ Cedella Marley kɩyɛna fenaɣ kɩyakʊ 23 pɩnaɣ 1967 Rita ɖɔɖɔ lʊlɩna-ɩ , David aloma fenaɣ kɩyakʊ 17 pɩnaɣ 1968 Rita ñɩnʊ , Stephane ɖomaɣ fenaɣ kɩyakʊ 20 pɩnaɣ 1972 rita ñɩnʊ , Robert agoza fenaɣ kɩyakʊ 16 pɩnaɣ 1972 , Rohan agoza fenaɣ 19 pɩnaɣ 1972 , palʊlɩ Rohan nɛ Janet Hunt agoza fenaɣ kɩyakʊ 1972 , Karen pɩnaɣ 1973 , Stephanie kɩyɛna fenaɣ kɩyakʊ 17 pɩnaɣ 1974 , Julian mɩsɩkʊm fenaɣ kɩyakʊ 4 pɩnaɣ 1975 , e nɛ Lucy Pounder , Ky-Mani lɛlaɣ fenaɣ kɩyakʊ 26 pɩnaɣ 1976 ɛ nɛ Anita Belnavis , Damian palʊla-ɩ hasɩyaɖɛ fenaɣ kɩyakʊ 21 pɩnaɣ 1978 ɛ nɛ Cindy Breakspeare .

Payaɣ Molière hɩɖɛ maɣmaɣ se Jean-Baptiste Poquelin , palʊla-ɩ kɔlaɣ fenaɣ taa kɩyakʋ hiu nɛ kagbanzɩ ( 15 ) wiye pɩnaɣ 1622 Saint-Eustache cɔɔcɩ taa nɛ ɛsɩ lɛlaɣ fenaɣ 17 pɩnaɣ 1673 taa Paarii tɛtʊ taa .
Ɛkɛ dramatiiɖizinɛ tanaʊ tʊ .
Ɛkɛ mba palakɩ teyatiɖi fransɩ tɛtʊ taa yɔ , pɩɩkɛna wiyau Louis 14 alɩwaatʊ taa .
Jean-Baptiste Poquelin ñɩma kɛ tadɩyɛ laɖaa nɛ ɛ-caa kɛ naataŋgbala ñɛyɩyʊ ɖɔɖɔ .
Ɛwɛna pɩnzɩ 21 lɛ ɛna Madeleine nɛ Joseph Béjart ɛpaɣza teyatiɖi labʊ .
Ɛma takayasɩ nzɩ sɩ-taa wɛ hoŋga yɔ .
ɛlɛ , pala amʊʊza ndɩ ndɩ ɛyaa ɛsɩnda .
Palaba : Scarron nɛ Thomas Corneille , pamaɣza Pierre Corneille pɩkɩlɩna ɛ-tayaɣ Nicomède nɛ Cinna , palaba ɖɔɖɔ Rotrou nɛ Tristan L'Hermite .
Mɩnzɛma fenaɣ taa pɩnaɣ 1659 taa , ɛma takayaɣ nakɛyɛ nɛ kɛkɛdɩna ɛyaa sakɩyɛ : Les Précieuses ridicules .
Le médecin malgré lui ( 1666 ) yaa Les Fourberies de Scapin ( 1671 ) , L'École des femmes ( 1662 ) yaa L'Avare ( 1668 ) , Le Bourgeois gentilhomme kɛ 1670 ( ɛna Lully pamana-kɛ ) , Le malade imaginaire Charpentier ) kɛ pɩnaɣ 1673 , Le Misanthrope ( 1665 ) , Tartuffe ( 1664-1669 ) , Les Femmes savantes ( 1672 ) , Ɛnʊ ɛmana ɖɔɖɔ Dom Juan kɛ pɩnaɣ1665 .
Wiyau sɔsɔ Louis 14 teɣma-ɩ ɛ-tʊma taa cabɩ .
Ɛmaʊ taa lɛ , ɛtʊlaɣ mbʊ mbʊ ɛyaa lakaɣ nɛ pɩfɛyɩ ɖeu yɔ ɛlɛ ɛyɔɔdaɣ nɛ ɛyaa mba ɛ-maɣmaɣ eluba hɩla yem yɔ .
Ɛyɔɔda walɩtʊ yaa halɩkpaɣyɛ pɩtɩŋgɩna ñɩm yɔɔ yaa nabʊyʊ yɔɔ yɔ pɩ-tɔm , ɛzɩma nabɛyɛ waɣna kewiyaɣ yaa po-lona nɛ pomuluu lalaa yɔ , halaa ɖɩcaɣyɛ yaa tɔm ndɩ ndɩ .
Mba ɛyɔɔdɩna pɔ-nɔsɩ yɔ , pa-taa kɛlɛ : Monsieur Jourdain , Harpagon , Alceste nɛ Célimène , Tartuffe nɛ Orgon , Dom Juan , Sganarelle , Argan weyi ɛkpaɣ ɛzɩ kʊtɔndʊ yɔ .
Palʊla Jean-Baptiste Poquelin kɛ kɔlaɣ fenaɣ 15 pɩnaɣ 1622 kɛ Saint-Eustache , Paris tɛtʊ taa .
Payaɣ ɛ-caa se Jean Poquelin ; ɛkɛ tadɩyɛ laɖʊ nɛ naataŋgbala ñɛɛyʊ ; e-ɖoo payaɣ se Marie Creusé .
Ɛ-cɔzɔnaa tɩŋga kɛ tada laɖaa nɛ naataŋgbala ñɛyɩyaa .
Payaɣ ɛ-halʊ se Armande Béjart nɛ ɛ-ɖɛdʊ yɔ Jean Poquelin .
Molière ñɩma tɩnga kɛna mb ape-nesi tɛɛ wɛɛ yɔ nɛ pɩha-wɛ ɖɔɖɔ wondu teu nɛ cɩmɩŋ mabʊ ɖɔɖɔ sɩŋŋŋ .
Palʊla Jean-Baptiste Poquelin , weyi pɛɖɛyɩɣ-ɩ se Molière yɔ , ɛwɛna ɖalaa naatozo nɛ kɔɔnaa naalɛ .
E-ɖoo sɩba lɛ , ɛɛwɛna pɩnzɩ hiu ɖeke nɛ ɛ-caa ɖaɣnɩ halʊ kpaɣʊ ɛlɛ lɛ Catherine Fleurette .
ƐLɛ wɛna-ɩ pɩyaa naatozo ɛlɛ e-ɖoo cikpelu ɛnʊ ɛɖɛɛ ɛsɩ pɩnaɣ 1636 .
Pɩlaba mbʊ ɖɔɖɔ lɛ , ɛ-caa tatasɩ halʊ nɔɔyʊ kpaɣʊ .
Le malade imaginaire Le bourgeois gentilhomme Les femmes savantes Le médecin malgré lui Les précieuses ridicules

Socrate kɛna lɔnsɩnɖɛ kpɛlɛkɩyʊ sɔsɔ nɔɔɔyʊ kɛ ɖooo caanaʊ taa pɩnzɩ mɩnɩŋ V taa pʊcɔ palʊlʊʊ yesu .
Palʊla-ɩ pɩnzɩ 470 nɛ 469 taa kɛ Alopɛsɩ nɛ ɛsɩ pɩnaɣ 399 Atɛnɩ tɛtʊ taa .
Ɛ-lɩmaaɣzɩm sɔsɔm kɔyɔ : maɣzʊ ɖɔnɛ kpɛlɛkɩtʊ , sɔɔlɩm , ɖenɖe ɛyʊ lɩmaɣza lɩʊna yɔ , mukuu yɔɔdaɣ , tɩlɩtʊ nɛ ɛyʊ camɩyɛ lakasɩ .
Ñʊʊdaa lɔnsɩnɖɛ kpɛlɛkɩya mba paawɛna Socrate yɔɔ ɖoŋ yaa mba pɔ-tɔm kaakɩla-ɩ kɛdɩnaʊ yɔ , pa-taa kɔyɔ : Anaxagore de Clazomènes , Prodicos de Céos , Parménide .
Piyele mba pɔ-yɔɔ ɛɛwɛna ɖoŋ yaa mba paakɩlɩ ɛ-tɔm sɔɔlʊʊ yɔ , papa yɔ : Platon , Aristote , Xénophon , Antisthène nɛ mba paasɔɔla ɛ-tɔm yɔ nɛ pɩkɩlɩna tuuɖe ajɛya taa lɔnsɩnɖɛ kpɛlɛkɩya .
Payaɣ Socrate caa se Sophronisque nɛ e-ɖoo kɔyɔ Phainarète .
Ɛ-caa kaakɛ sɩʊkpelasɩ nɛ kaaŋ saɣyʊ piyele e-ɖoo ñaakɛ halɩlʊlʊsɩyʊ .
Ɛ-ɖoo hɩɖɛ , Phénarète , ɖɩ-tɔbʊʊ se mbʊ pɩlɩzʊ camɩyɛlakasɩ nɛ nabayɩ tɔŋ se e-ɖoo hɩɖɛ nɖɩ nɛ ɛ-tʊmɩyɛ kɛna lubu tɔm ndʊ ppama se pɩwɩlɩ ndʊ Socrate kaayɔda pɩlŋa tɔm ndʊ ɛpɔzaɣ e-sukuli pɩya nɛ ɛmʊyʊsʊ-wɛ nɛ pamaɣmaɣ palɩzʊ ndʊ paasɩma nɛ paalɩzʊ-tʊ yɔ .
E-ɖoo kaatɛma walʊ nɛ pʊcɔ ɛwalʊ Socrate caa .
Ɛɛwɛna walʊ kɩpɩnʊ cɔlɔ pɩɣa kʊɖʊmaɣ nɛpayaɣ-kɛ se Patroclès .
Nabayɛ yɔɔdʊ se Sorate wɛna halaa naalɛ : Xanthippe nɛ Myrto nɛ pɩya naalɛ ɖɔɖɔ : Lamproclès nɛ Ménexène .
Ɛlɛ Platon nɛ Xénophon yɔ , ɛwɛna halaa naalɛ ɛlɛ kacalaɣ ñɩnʊ , Xanthippe kɛ ɛwɛna pɩya naatozo : Lamproclès , kacalaɣ tʊ , Sophronisque nɛ Ménexène .
Pɔyɔɔdʊʊ ɖɔɖɔ se piya evelesi hɛʊ Socrate tɛɛ yem nɛ ɛɛwɛna hɩmpatʊ kamaɣ fɛyɩ .
Platon yɔɔdʊ Socrate tɔm se ɛkɛna kʊñɔndʊ ɛlɛ Xénophon ñɛkpɛʊna-ɩ nɛ ɛtɔŋ se pɩtɛkɛ kʊñɔndʊtʊ ɛlɛ pɩlɩna ɖenɖe ɛpaafɛyɩna ñɩm yɔ .
Ɛ-lɩmazɩyɛ sɔsɔyɛ kɛlɛ se ɛkpɛlɩ lɔnzɩnɖɛ .
Ɛsʊ sɔɔjɛtʊ nɛ eyo you kɛ Peloponɛzi , Krɛsɩ nɛ hadɛ kiŋ tɛtʊ taa .
Poyowa yoŋ ɩnʊ naŋgbanzɩ nɛ malɩfanaa mba pasʊkaɣ-wɛ yɔ , pɛwɛ yʊŋ hɛmmm .
Pɩnzɩ 5 wayɩ kɛ panɩnaɣ se pakʊyɩ nɛ pɛcɛtɩ ɛ-yɔɔ kɛ tɔm sakɩyɛ .
Kacalaɣ lɛ se ɛɛsɛʊ kewiyaɣ ɖʊ paɣtʊ se pɛsɛɛ ɛsɔ weyi yɔ .
Nabʊlɛ se ɛkɔŋna ɛsɔnaa kɩfama nɛ lɛɛtʊ kɛlɛ se epeezu evebiya nɛ pɛlaa nɛ patɩŋgʊ ɛ-wayɩ .
Pɩɩkɛna lakɩŋ nɛ mɩsɩkʊm fenasɩ taa pɩnaɣ -399 .
Mba patɩna ɛyʊʊ taa ñaɖʊ ŋgʊ pɛkpɛnda 3 : Anytos , Mélétos nɛ Lycon .
Ɛ-tɔm hʊya kaawɛ 501 nɛ pa-taa 280 kaasɔɔla se paɖʊ-ɩ sɩm nɛ 221 ñekizina .
Kacalaɣ cɛtɩm tɔm tʊnɛ , ɛzɩma Socrate kaawɛ nɛ eetisu ɛsɔ nɔɔyʊ yɔɔ yɔ , pʊyɔɔ .
Pɩla mbʊ nɛ paɖɩ-ɩ kpasɩ nɛ paɖʊ-ɩ salaka nɛ ɛla peeɖe fenaɣ .
Evemiye talaa lɛ , pɛcɛlɛ-ɩ pɛtʊ yaa sɔtʊ , siigu nɛ ɛñʊʊ nɛ etizi fezu .
Ɛñɔ sɔtʊ ndʊ kɛ Apollodore de Phalère , Criton nɛ ɛ-ɛyaa sɩmaa Critobule , Hermogène , Épigénès , Eschine , Antisthène , Ménexène , Ctésippos de Péanie nɛ nabayɩcabɩ pɛ-hɛkʊ taa .
Socrate tisu se ɛsɩ sɩm mbʊ yɔ , ɛñanaa se ɛwɩlɩ se camɩyɛ lakasɩ kila weewee kɛ wesu .
Socrate

Jean Philippe Rameau , palʊla-ɩ salaŋ fenaɣ kɩyakʊ 25 pɩnaɣ 1683 alɩwaatʊ taa Dijon nɛ ɛsɩba salaŋ fenaɣ kɩyakʊ 12 pɩnaɣ 1764 taa Paarii tɛtʊ taa ( Eustache Kiɖeɖeu Ɛsɔ layʊ kewitu tɛ ) .
Ɛyʊ ɛnʊ ɛɛkɛ hendu lɩzɩyʊ Fransɩɩ ɛjaɖɛ taa , pʊtɔbʊʊ se ɛɛkɛ Fransɩɩ tʊ nɛ ɛkɛ ɖɔɖɔ miziiki lɩmaɣzɩyɛ tɩlɩyʊ .
Ɛtɛ tɩ keɣsɩ mabɩtʊ yaa seɣtʊ hendu teu pɩsa nɛ ɛ-maɣmaɣ kɛ hendu teyu sɔsɔ nɛ pɩkɛ mbʊ pɩtanɛ Fransɩɩ kɛ cɔlʊʊ alɩwaatʊ taa yɔ nɛ pɩpɩsɩ you ɖoŋ ŋgʊ Itaalii minziiki tɩna pʊkɔɔ pɩtalɩ wayɩ wayɩ kpaɣɖʊ 18 alɩwaatʊ yɔ .
Sakɩyɛ taa lɛ , pamaza piŋ se Rameau kɛnɛ Fransɩɩ ɛjaɖɛ taa miziiki maɖʊ sɔsɔ nɛ ɛtɛ ɛkɛ ɖɔɖɔ kajalaɣ miziiki lɩmaɣzɩyɛ tɩlɩyʊ tɛ cɔlɩyɛ tʊ .
Rameau tɛ cɔlɩyɛ nɩnaʊ , paa patatʊzɩ keeke kɔyɔ , papɩzaɣ pɛkɛdɩna-ɖɩ .
Walaa taa yaa sakɩyɛ taa lɛ , patatɩlɩ Rameau wezuu caɣʊ keeke , kɔzɩ kɔzɩ kajalaɣ hɛkʊ taa hɔɔlʊʊ pʊtɔbʊʊ se pɩnzɩ 40 nzɩ sɩwɛɛ pʊcɔ ɛkɔɔ ɛcaɣ mbilim Paarii tɛtʊ taa yɔ pɩnaɣ 1722 alɩwaatʊ cɔlɔ mbʊ yɔ .
Ɛyʊ ɛnʊ ɛmɛsaɣa ɛtɩ nɛ halɩ ɛ-halʊ maɣmaɣ tatɩlɩ ɛ-tɔm natʊyʊ ɛtɛ cɩkpɛndʊʊ wɛɛ yɔɔ .
Mbʊ labɩna nɛ patatɩlɩ ɛ-yɔɔ tɔm pʊɖɔɔ se pɛkɛdɩ sakɩyɛ .
Rameau kɛ pɩɣa lʊbɛ ŋga cejewiye nɖɩ ɖɩ-taa ɛyaa kpɛndɩ hiu nɛ kʊyʊm yɔ .
Ɛwɛnɛ ɖalaa kɩgbanzɩ nɛ kɔɔnaa kɩgbanzɩ .
Pɔsɔ-ɩ Ɛsɔ tɛ lɩm salaŋ fenaɣ kɩyakʊ 25 pɩnaɣ 1683 .
Pɩnaɣ ŋga yaa evemiye nɖɩ palʊla-ɩ .
Pɔsɔ-ɩ lɩm mbʊ Dijon Etienne Kiɖeɖeu ŋbɛyɛ taa .
E-ɖoo Claudine Martinécourt tɛ ñɩnʊ , kʊjɔŋ sɔsɔʊ taa tɔm ɖɩhʊyɛ takayaɣ taa mayʊ nɔyʊ pɛlɛ , nɛ ɛkɛ weewe ɛyaa taa ɛyʊ nɔyʊ .
Ɛ-caa Jean Rameau kɛ Dijon Etienne Ɛsɔ kpaŋ taa tʊma yɔɔ cɔnɩyʊ nɛ kpaɣ nɛ pɩnaɣ 1690 ŋtalɩ 1709 alɩwaatʊ taa Dijon Notre-Dame Ɛsɔ layʊ kewitu tɛ .
Pʊwɛ ɛzɩ ɛnʊ kɛnɛ kajalaɣ miziiki maɖʊ kɛ pe-cejewiye taa , ɛlɛ , ɛ-cɔzɔ Antoine Rameau , kaakɛ Médard kiɖeɖeu Ɛsɔ tɛ layʊ sɔsɔ kpaŋ taa ŋgbɛyɛ taa tʊ nɛ ɛcɔŋna tʊma yɔ kɛ peeɖe nɛ ɛhʊlaɣ ɔrgɩ pɩlɩna ɛ-sʊʊtʊ yaa ɛ-tʊma ɖoŋ paɣtʊ yɔ .
Ɛ-caa kpɛlɛka-ɩ kpem miziiki tɔm mbʊ lɛ , Philippe kaasɩma ɛtɛ akɔnta masɩ p halɩ pʊcɔ ɛtɩlɩ kalɩtʊ .
Ɛlɛ , pɩtɛkɛ yem , mbʊ pʊyɔɔ yɔ , wɛɛ ana a-taa lɛ , ɛɛwɛ paa ɖoye ɛ-caa mba paasɩma miziiki tɔm yɔ pɛtɛ ɛzɩ Couperin nɛ Bach nɛ Mozart yɔ .
Ɛɛke ; sukuli pɩɣa Godrans Yeesu ŋgbɛyɛ tɩna tɛ , ɛlɛ eteleɖi mbʊ pʊyɔɔ yɔ ɛɛwɛ lɔŋ piŋ nɛ nabʊyʊ taakɛtɩna-ɩ pɩtasɩna miziiki .
Lɛlaɣ fenaɣ kɩyakʊ 25 pɩnaɣ 1726 ɛkpaɣ halʊ Auxerrois Germain Kiɖeɖeu Ɛsɔ kpaŋ taa .
Ɛ-halʊ ɛnʊ payaɣa se Marie-Louis Mangot , mbʊ lɛ ɛɛwɛna pɩnzɩ 19 ɛlɛ , ɛ-walʊ kaawɛna pɩnzɩ 42 .
Ɛ-halʊ kaakɛ Lyon miziiki cejewiye taa ɛyʊ .
Ɛɛkɛ ɖɔɖɔ miziiki maɖʊ nɛ hendu teyu nɛ ewolo ɛ-walʊ hendu natʊyʊ ɖiteye .
Paa ɛ-walʊ pɩnzɩ ɛkɩlɩ-ɩ ɖɔʊ ɛzɩma yɔ , papɩza palʊlɩ pɩyaa naalɛ abalaa nɛ halɩ pɩyaa naalɛ ɖɔɖɔ nɛ pɔɖɔkɩ hɔʊ camɩyɛ halɩ pɔsɔ pe-piyaa mba Ɛsɔ tɛ lɩm .

Ɖajaa Dante Alighieri payaɣ ɖɔɖɔ se Durante degli Alighieri .
Ɛkɛ Itaalii ɛjaɖɛ taa tʋ .
Palʋla-ɩ florentin tɛtʋ taa agoza fenaɣ nɛ mɩsɩkʋm fenaɣ pɛ-hɛkʋ taa , pɩnaɣ 1265 n̄ɩŋga taa .
Ɛ-pɩcatʋ taa ɛɛkɛ pɩɣa ŋga kɛwɛ lɛɣtʋ siŋŋ yɔ .
Ɛsɩba salaŋ fenaɣkɩyakʋ hiu nɛ naanza ( 14 ) n̄ɩŋgʋ wiye , pɩnaɣ 1321 n̄ɩŋga taa Ravenne tɛtʋ taa Itaalii ɛjaɖɛ taa peeye .
Ɖajaa Dante Durante degli Alighieri kɛ keɣa maɖʋ nɛ takayɩsɩ mayʋ .
Ɛ-takayɩsɩ nzɩ ɛmawa yɔ , sɩ-taa nasɩyɛ hɩla yɔ : `` Divine Comédie '' nɛ `` Idiome '' .
Ɛkɛ ɖɔɖɔ politiki laɖɔ .
Ɛkɛ Itaalii ɛjaɖɛ tɛ kʋnʋŋ yɔɔ tʋmɩyɛ laɖʋ sɔsɔ , Ɖajaa Alighieri yaa Allighieri kɛ tɔm kɩmamatʋ tʋmɩyɛ n̄ʋʋ tʋ sɔsɔ nɔɔyʋ ɖɔɖɔ siŋŋ kɛ kedeŋa kpeekpe yɔ .
Payaɣ ɛ-caa se Alighiero di Bellincione .
E-ɖoo hɩɖɛ lɛ Bella degli Abati .
E-ɖoo sɩba pɩnaɣ 1278 n̄ɩŋga taa .
Ɖajaa Dante Alighieri Durante kɛwɛna hiu nɛ naadozo ( 13 ) lɛ , ɛ-caa sɩba .
Ɛ-caa sɩba pɩnaɣ 1282 n̄ɩŋga taa .

Frédéric François Chopin kɛna soo luɖu nɛ wendu luɖu sɔsɔ nɔɔyʋ .
Ɛkɛ ɖɔɖɔ piyano maɖʋ sɔsɔ siŋŋ .
Ɛ-piyaanoo mabʋ wɛ camɩyɛ kpem welesuu taa .
E-liɖe lɩna Fransɩ nɛ Pɔlɔɔñɩ pa-ajɛɛ taa .
Palʊla Frédéric François Chopin kɛ Lakɩŋ fenaɣ kacalaɣ wiye , pɩnaɣ 1810 kɛ Farsoovii tɛtʊ taa , Polɔñ ɛjaɖɛ taa .
Ɛkɛ cɩmɩŋ , keɣsi nɛ wendu luɖu sɔsɔ nɔɔyʋ .
Ɛkɛ ɖɔɖɔ piyano nɛ soo ndɩ ndɩ maɖʋ sɔsɔ siŋŋ .
E-liɖe lɩna Fransɩ nɛ Pɔlɔɔñɩ pa-ajɛɛ taa .
Ɛ-wɩlɩyaa sɔsa kɔyɔ : Václav Würfel nɛ Józef Elsner piyele e-sukuli piya taa kɔyɔ : Georges Mathias , Karol Mikuli nɛ Thomas Tellefsen .
Payaɣ ɛ-caa se Nicolas Chopin nɛ e-ɖoo kɔyɔ Justyna Krzyzanowska .
Ɛ-kɔɔ kɔyɔ Ludwika Jędrzejewicz .
Ɛtɛma ɛ-cɩmɩŋ nɛ e-piyano kpɛlɛkʊ ɛlɛ , ewolo Fransɩ ɛjaɖɛ .
Peeɖe ɛkada ŋgbɛndʊ nɔɔyʊ , George Sand nɛ ɛna-ɩ pɛwɛ pɩnzɩ nakʊ .
Pɩnzɩ mɩnɩŋ XIX taa ɛwɛ cɩmɩŋ maɖa nɛ wendu teya mba pakɩlʊ cɩmɩŋ weyi ɛkɩlʊ ɛyaa seɣtu yɔ pa-taa .
Halɩ nɛ sɔnɔ ɖɔɖɔ mbʊ yɔ , e-wendu ɖɩɩna ɛyaa yɔɔ kʊyɩnaʊ hele hele .
Ɛsɩba pɩnaɣ 1849 taa kɛ Paarii , Fransɩ ɛjaɖɛ taa .

Faure Essozimna Gnassingbé , Ɖajaa ɛnɛ , palʋla-ɩ mɩsɩkʋm fenaɣ kɩyakʋ loɖo ( 6 ) ñɩŋgʋ wiye , pɩnaɣ 1966 taa .
Palʋla-ɩ Afagnan tɛtʋ taa Togo ɛjaɖɛ taa .
Ɛkɛ Togo politiki ɛyʋ nɔɔyʋ .
Ɛpɩsɩ Togo ɛjaɖɛ Ñʋʋdʋ pɩnaɣ 2005 ñɩŋga taa .
Kajalaɣ taa lɛ , ɛ-caa Eyadéma sɩba lɛ , Togo sɔɔjanaa sɩ-ɩ ɛ-caa kpelaɣ yɔɔ se ɛtɛzɩ ɛ-caa alɩwaatʋ ndʋ pɩɩwɛɛ se ɛlɛ ɛtɛzɩ nɛ pʋcɔ paaɖaɣnɩ tɔʋ caca kɩfalʋʋ nɛ palɩzɩ Togo ɛjaɖɛ Ñʋʋdʋ kɩfalʋ yɔ .
Ɛcaɣ ɛ-caa lone ńɖɩ ɖɩ-taa , kpaɣna lɛlaɣ fenaɣ kɩyakʋ lʋbɛ ( 7 ) ñɩŋgʋ wiye nɛ puwolo pɩsɩɩnɩ kɩ-kɩyakʋ nɩɩlɛ nɛ kagbaanzɩ ñɩŋgʋ wiye , pɩnaɣ 2005 taa .
Ɛ-caa pɩnzɩ ńzɩ sɩtɛmna nɛ pʋwayɩ pɔtɔ caca ɖomaɣ fenaɣ kɩyakʋ nɩɩlɛ nɛ naanza ( 24 ) ñɩŋgʋ wiye , pɩnaɣ kʋɖʋmaɣ ŋ́ga ka-taa se palɩzɩ Togo ɛjaɖɛ ɖiyiyu kɩfalʋ .
Pɔtɔ-kʋ lɛ , Faure kʋɖʋm weyi ɛtɛza ɛ-caa pɩnzɩ yɔ , ɛnʋʋ palɩzaa se ɛtasɩ ɖiyiɣ Togo ɛjaɖɛ .
Eɖiyi Togo ɛjaɖɛ nɛ pɩtalɩ pɩnzɩ kagbaanzɩ wayɩ lɛ , paɖaɣnɩ tɔʋ caca kɩfalʋʋ lakɩŋ fenaɣ kɩyakʋ naanza ( 4 ) ñɩŋgʋ wiye , pɩnaɣ 2010 taa se pɛlɛɣzɩ Togo ɛjaɖɛ ɖiyiyu .
Pɔtɔ-kʋ ɖɔɖɔ lɛ , kʋɖʋm ɛnʋ ɖɔɖɔ patasɩ lɩzʋʋ se ɛtasɩ ɖɔkʋʋ Togo ɛjaɖɛ nabʋlɛ ɖeɖe .
Paɖaɣna-ɩ lɩzʋʋ nabʋlɛ ɖeɖe nɛ pɩnzɩ kagbaanzɩ tasɩ ɖɛʋ lɛ , patasɩ tɔʋ caca kɩfalʋʋ nabudozo ñɩŋgʋ ɛ-caa sɩm wayɩ se pɛlɛɣzɩ Togo ɛjaɖɛ ɖɔkɩyʋ .
Pɔtɔ-kʋkʋ ɖomaɣ fenaɣ kɩyakʋ nɩɩlɛ nɛ kagbaanzɩ ( 25 ) ñɩŋgʋ wiye , pɩnaɣ 2015 taa .
Pɔtɔ caca kɩfalʋʋ ŋ́gʋ lɛ ɖɔɖɔ lɛ , Faure Gnassingbé kʋɖʋm ɛnʋ ɖɔɖɔ patasɩ lɩzʋʋ sɛ eɖiyi Togo ɛjaɖɛ nabudozo ɖiyuu ɛ-caa sɩm wayɩ .
Toovenum lɛ , Togo ɛjaɖɛ paɣtʋ pɔzaa se pɔtɔʋ caca nɛ palɩzɩ weyi se ɛkɛ ɛjaɖɛ Ñʋʋdʋ yɔ , ɛlakɩ pɩnzɩ kagbaanzɩ lɛ , ɛkʋyʋʋ kpelaɣ yɔɔ nɛ paɖaɣnɩ tɔʋ caca kɩfalʋʋ nɛ palɩzɩ ɛjaɖɛ ɖɔkɩyʋ kɩfalʋ .
Ɖɔɖɔ lɛ , pɩtaha waɖɛ Togo ɛjaɖɛ Ñʋʋdʋ nɔɔyʋ se ɛtasɩ sɩʋ ɛ-takayaɣ se palɩzɩ-ɩ nɛ ɛkɛ ɛjaɖɛ Ñʋʋdʋ nabudozo ɖeɖe .
Ɖajaa Faure Essozimna Gnassingbé laba tɔsʋʋ sukuli nɛ ɛmʋ kɩ-takayaɣ kɩtɛzaɣ .
Paarii-Dauphine tɛtʋ taa ɛlaba e-sukuli ŋ́gʋ .
Ɛmʋ ɖɔɖɔ takayaɣ sɔsaɣ ŋga payaɣ se MBA yɔ George Washington sukuli sɔsɔʋ taa .
Ɖajaa Faure Essozimna Gnassingbé kɛkɛ paɣtʋ lɩzɩyʋ Blita egetiye taa .
Ɛlʋkaɣ ɛ-caa Gnassingbé Eyadèma tɛ politiki ŋgbɛyɛ yɔɔ .
Pʋ-tɔbʋʋ se ɛlʋkaɣ Togo politiki ŋgbɛyɛ nɖɩ payaɣ se RPT yɔ ɖɩ-yɔɔ .
Paɣtʋ lɩzɩyʋ wayɩ lɛ , ɖajaa Faure E. Gnassingbé kɛkɛ samaɣ tʋma labʋ nɛ tɛtɛɛ ñɩm nɛ aseɣɖe tɔm susuu tɛ Minisi .
Hasɩyaɖɛ fenaɣ kɩyakʋ nɛɛlɛ nɛ nakʋ ( 29 ) , waaɣ naza pɩnaɣ 2003 taa pakpa-ɩ se ɛkɛ Minisi ɛnʋ .
Alɩwaatʋ ndʋʋ lɛ , ɖajaa Koffi Sama kɛkɛna Togo komina nɔɔ yɔɔ tʋ .
Paatɛma ñɔɔzʋʋ se ɖajaa Faure Essozimna Gnassingbé kɛɣna Togo Ñʋʋdʋ ɛ-caa Etienne Gnassingbé Eyadèma sɩm wayɩ .
Waaɣ tozo , pɩnaɣ 2002 taa , Ñʋʋdʋ Eyadèma laba nɛ pɛlɛɣzɩ Togo ɛjaɖɛ paɣtʋ natʋyʋ .
Paɣtʋ ndʋʋ yɔ se yee Togo pɩɣa ɛfɛyɩna pɩnzɩ nɛ sɩtalɩ hiu waa naanza nɛ kagbaanzɩ ( 45 ) yɔ , ɛɛpɩzɩ ɛsɩɩ ɛ-takayaɣ se palɩzɩ-ɩ nɛ ɛkɛ ɛjaɖɛ Ñʋʋdʋ yɔ .
Pɛlɛɣzɩ paɣtʋ ńdʋ .
Paɖʋ kɩfatʋ nɛ tʋtʋ tɔŋ se , yee Togo pɩɣa nakɛyɩ ɛtalɩ pɩnzɩ niidozo nɛ kagbaanzɩ ( 35 ) yɔ , kapɩzɩɣ kɛkɛ Togo ɛjaɖɛ Ñʋʋdʋ .
Ñʋʋdʋ Eyadèma laba nɛ paɖʋ paɣtʋ kɩfatʋ tʋnɛ yɔ , mbʋ pʋyɔɔ yɔ , ɛ-pɩyalʋ Faure Essozimna kaawɛna pɩnzɩ nzɩɩ alɩwaatʋ ńdʋ .
Lɛɛlɛyɔ , pɩha ɛ-pɩyalʋ ɛnʋʋ waɖɛ se ɛsɩɩ ɛ-takayaɣ waaɣ naza , pɩnaɣ 2003 taa se palɩzɩ-ɩ nɛ ɛkɛ Togo ɛjaɖɛ Ñʋʋdʋ , yee ɛnʋʋ Eyadèma ɛɛpɩzɩɣ se ɛtasɩ ɖɔkʋʋ kpelaɣ kɔyɔ .
Pɩtalɩ pɩnaɣ 2003 lɛ , Ñʋʋdʋ Eyadèma wɛ ɖoŋ se ɛtasɩ Togo kpelaɣ yɔɔ caɣʋ .
Pʋ-yɔɔ ɛtasɩ sɩʋ ɛ-takayaɣ se palɩzɩ-ɩ nɛ ɛɖaɣnɩ ɖiyuu Togo samaɣ .
Pɔtɔ caca ɖɔɖɔ lɛ , ɛnʋʋ palɩzaa se ɛɖaɣnɩ Togo samaɣ ɖiyuu pɩnzɩ kagbaanzɩ nzɩ sɩkɔŋ yɔ sɩ-taa .
Pɔtɔʋ-kʋ yɔ , ɛyaa mɩnɩʋ yɔɔ lɛ , ɛyaa nɩɩnʋwa nɛ ɛyaa naalɛ ( 52 ) lɩzɩna-ɩ se ɛɖaɣnɩ ɖɔkʋʋ Togo samaɣ .
Toovenum lɛ , Ñʋʋdʋ Eyadèma kɛtɛma ñɔɔzʋʋ ɛ-pɩyalʋ Faure Essozimna se ɛcaɣ e-kpelaɣ yɔɔ ɛ-sɩm wayɩ .
Pʋ-yɔɔ ɛsʋza-ɩ Togo komina taa se ɛtɩlɩ Togo komina politiki lɛɣtʋ .
Waaɣ naza , pɩnaɣ 1993 taa Anasaayɩnaa ajɛya ŋgbɛyɛ kɛcɛba taabalɩyɛ nɖɩ ɖɩɩwɛ ɖɩ nɛ Togo pɛ-hɛkʋ taa yɔ .
Ɖɩcɛba-ɖɩ mbʋ pʋyɔɔ yɔ , kiɖi kiɖi lakasɩ sɔsɔsɩ nasɩyɩ lakaɣ pɩnaɣ ŋ́ga ka-taa Togo taa pɩlɩɩna ɛyʋ waɖɛ yɔɔ fɛyʋʋ Togo taa yɔɔ .
Lɛlaɣ fenaɣ , waaɣ falaŋga pɩnaɣ 2005 taa Ñʋʋdʋ Eyadèma wona sɔsaa mʋlʋ .
Pɩnaɣ ŋ́ga ka-taa Togo sɔɔjanaa sɔsaa ɖʋ nesi nɛ pɛlɛɣzɩ Togo paɣtʋ nɛ pɩha waɖɛ ɛ-pɩyalʋ Faure Essozimna se ɛcaɣ ɛ-caɣ kpelaɣ yɔɔ .
Togo politiki aŋgba wena abama Togo komina nɛ ɛsa yɔ nɛ Afrɩka ajɛya kɩkpɛndʋʋ ŋgbɛyɛ kizi tɔm ńdʋ .
Pʋ-yɔɔ Faure Essozimna tɔma se ɛnʋ ɛɛtɛzɩɣ ɛ-caa pɩnzɩ nzɩ pɩzaɣ ɛlɛɛ kpelaɣ yɔɔ yɔ .
Ɛlɛ , eyeki nɛ pɔtɔ caca fanasɩ naalɛ wayɩ nɛ palɩzɩ Togo ɛjaɖɛ Ñʋʋdʋ kɩfalʋ .
Ɖajaa Faure Essozimna kizaa se ɛɛtɛzɩɣ ɛ-caa pɩnzɩ kpelaɣ yɔɔ , ɛlɛ , etisaa se ɛsɩɣ ɛ-takayaɣ nɛ pɔtɔ caca kɩfalʋʋ lɛ , paalɩzɩ-ɩ nɛ ɛkɛ Togo ɛjaɖɛ Ñʋʋdʋ .
Ɛlɛ , Togo sɔɔjanaa kizina-ɩ nɛ pakpa-ɩ nɛ ɖoŋ nɛ pasɩɩ-ɩ ɛ-caa kpelaɣ yɔɔ se ɛtɛzɩ ɛlɛ pɩnzɩ nɛ pʋcɔ paatɔ caca kɩfalʋʋ .
Toovenum lɛ , Togo paɣtʋ yɔɔdʋʋ se , yee ɛjaɖɛ Ñʋʋdʋ ɛfɛyɩ kɔyɔ , paɣtʋ lɩzɩyaa Ñʋʋdʋ cakɩna e-kpelaɣ yɔɔ nɛ pʋcɔ paatɔ caca nɛ palɩzɩ ɛjaɖɛ Ñʋʋdʋ kɩfalʋ .
Alɩwaatʋ ndʋ Ñʋʋdʋ Eyadèma sɩba yɔ , ɖajaa Fambaré Ouattara Natchaba kɛkɛŋna Togo paɣtʋ lɩzɩyaa nɔɔ yɔɔ ɖɛyʋ .
Yee ḿbʋ , pɩɩfɛɛ se ɛnʋ cakɩna Ñʋʋdʋ Eyadèma kpelaɣ yɔɔ .
Kɔyɩna alɩwaatʋ ndʋ Ñʋʋdʋ Eyadèma fɛyɩ yɔ , ɖajaa Fambaré Natchamba taawɛɛ Togo taa .
Ɛnɩ Ñʋʋdʋ Eyadèma sɩm nɛ ɛkɔɔ se ɛsʋʋ Togo taa lɛ , Togo sɔɔjanaa ɖaŋɩ-ɩ Togo nɛ Ɖahʋma pa-ajɛyɛ naalɛ ana a-kamaɣ yɔɔ , ɛtapɩzɩ ɛsʋʋ Togo taa .
Pʋ-yɔɔ pasɩ Ɖajaa Faure Essozimna se ɛlɛ ɛtɛzɩ ɛ-caa pɩnzɩ kpelaɣ yɔɔ .
Pɔkɔma pɔtɔ caca kɩfalʋʋ ɖomaɣ fenaɣ kɩyakʋ nɛɛlɛ nɛ naanza ñɩŋgʋ ( 24 ) wiye , waaɣ falaŋga pɩnaɣ 2005 taa lɛ Togo sɔɔjanaa ɖʋ nesi siŋŋ nɛ pɩla se ɖajaa Faure Essozimna waba caca ŋ́gʋ kʋ-tɔʋ taa .
Ɛyaa mɩnʋʋ yɔɔ lɛ , ɛyaa 60,6 lɩzɩna-ɩ se ɛkɛ Togo ɛjaɖɛ Ñʋʋdʋ .
Alɩwaatʋ ndʋ pɔtɔ caca ŋ́gʋ nɛ pɛtɛ nɛ posusi se ɖajaa Ñʋʋdʋ Eyadèma Pɩyalʋ , ɖajaa Faure Essozimna wabɩna yɔ , pɩtala ɛyaa mba papamɩ Togo komina nɛ ɛsɔ yɔ leleŋ .
Pʋ-yɔɔ kiɖikiɖi lakasɩ laba siŋŋ Togo ɛjaɖɛ taa .
Kiɖikiɖi lakasɩ ńzɩ sɩ-taa nabɛyɩ tɔŋ se ɛyaa 790 hiɣ sɩm mba papamɩ komina nɛ ɛsa yɔ pa-taa .
Ajɛya ndɩ ndɩ tiyina mba se pɔcɔna nɛ pana ɛzɩma caca ŋ́gʋ kʋɖɔma ɖɔm mbʋʋ Togo taa yɔ , paba ñɔtɔŋ se ɛyaa 154 lesina pe-weziŋ caca ŋ́gʋ kʋ-ɖɔm taa .
Akɔma nabɛyɛ ñɔtɔŋ se ɛyaa mba pasɩba yɔ , patalɩ 400 mbʋ yɔ .
Lalaa se patalɩ 500 mbʋ yɔ .
Kedeŋa kpeekpe ajɛya kɩkpɛndʋʋ ŋgbɛyɛ « ONU » Ñʋʋdʋ Togo taa , ɖajaa Fidèle Sarassoro Susini tɔm tʋnɛ .
Esusi-tʋ nɛ ɛtɛ lɛ , Togo kaɖɩsɩ sʋsaa mba pɔñɔɔza caca tɔʋ nɛ kɩ-tɛm tʋma tɩŋa payɩ yɔɔ yɔ , pekizi tɔm ndʋ esusaa mbʋ yɔ .
Toovenum lɛ , ɖajaa Fidèle Sarassoro kɛkɛ Togo ɛjaɖɛ samaɣ lɩm ɖʋyʋ tɛ Minisi taabalʋ nɔɔyʋ siŋŋ .
Minisi ɛnʋ , ɛ-hɩɖɛ lɛ , ɖajaa François Boko .
Minisi ɛnɛ , ekisi ɛ-tʋmɩyɛ labʋ kɩyakɩŋ cabɩ nɛ pʋcɔ pɔtɔʋ caca se palɩzɩ Togo ɛjaɖɛ Ñʋʋdʋ .
Ɛtɔma se pɔñɔɔzɩ kiɖikiɖi lakasɩ nasɩyɛ se pɔkɔŋ labʋ caca tɔʋ mbʋ pɩ-taa .
Ŋgʋ , ɛnʋ ɛɛpɩzɩ se ɛlʋbɩna pɩ-tɛ kiɖikiɖi lakasɩ ńzɩ .
Agoza fenaɣ kɩyakʋ naadozo ñɩŋgʋ wiye , waaɣ falaŋga pɩnaɣ 2005 taa mba pɔcɔna caca tɔʋ tʋma yɔɔ yɔ posusaa se ɖajaa Faure Essozimna Gnassingbé wabɩna .
Kɩyakʋ ŋ́gʋ , kɩ-tɛʋ kifemuu ɖajaa Faure Essozimna ɖuu samaɣ ɛsindaa se ɛnʋ eɖiyiɣ Togo samaɣ siɣsiɣ nɛ toovenum pa-taa .
Fransɩ ɛjaɖɛ taa laba leleŋ se Faure Essozimna Gnassingbé wabɩna .
Pʋ-yɔɔ patɩsusaa se Faure Essozimna wabɩna lɛ , ɖɩ-ɛjaɖɛ tɛ Minisi weyi ɛcɔŋna Fransɩ nɛ ajɛya lɛɛna tɛ taabalɩyɛ yɔɔ yɔ , etiyini Togo Fransɩ sɛtʋ takayaɣ .
Ɛlɛ , Togo Minisiwaa nɔɔ yɔɔ ɖɛyʋ kɩbɩnʋ , ɖajaa Agbeyomé Kodjo ñɔtɔma se pɔtɔʋ caca ŋgʋ yɔ , pɩtɛkɛ Faure Essozimna Gnassingbé wabɩna .
Ɛkaɖaa se pɔtɔʋ-kʋ yɔ , ɛyaa mɩnʋʋ yɔɔ lɛ , ɛyaa lʋbɛ ɖeke lɩzɩna Faure Essozimna se ɛkɛ Togo ɛjaɖɛ Ñʋʋdʋ .
Ɖajaa Agbeyomé Kodjo kɛkɛ Faure Essozimna Gnassingbé caa , Ñʋʋdʋ Eyadèma taabalʋ pɩnɩɩ nɔɔyʋ .
Ɛlɛ , ɛkɔma ɛsʋʋ Togo politiki aŋgba wena apama Togo komina nɛ ɛsa yɔ a-taa waaɣ naza , pɩnaɣ 2002 taa .

Palʊla Sarah Bernhardt kɛ aloma fenaɣ 25 wiye pɩnaɣ 1844 kɛ Paarii tɛtʊ taa nɛ ɛsɩ lakɩŋ fenaɣ 26 pɩnaɣ 1923 kɛ tɛtʊ kʊɖʊmtʊ ndʊ tɩ-taa ɛɛwɛna pɩonzɩ 78 .
Ɛ-hɩɖɛ sɔsɔyɛ kɔyɔ Sara-Marie-Henriette Bernhardt .
Ɛ-lʊlʊʊ takayaɣ fɛyɩ kpayɩ kpayɩ pɩlɩɩna alɩwaatʊ ndʊ pɔñɔta Paarii tɛtʊ taa lʊlʊʊ takayɩsɩ ɖɩlaɖɛ yɔ .
Nabɩyɛ yɔɔɖʊʊ se palʊla Sarah Bernhardt kɛ aloma fenaɣ kɩyakʊ 22 yaa 23 pɩnaɣ 1844 .
Lalaa sepɩkɛʊna hasɩyaɖɛ fenaɣ taa paa pɩnaɣ 1844 , lalaa cɔlɔ kpem yɔ , pɩkɛʊna pɩnaɣ 1843 yaa 1841 .
Ɛ-tʊmɩyɛ sɔsɔyɛ kɛlɛ maɣzʊ yaa weyi ɛlakɩ tanaʊ yɔ .
Ɛ-tʊma lɛɛna yɔ : ɛmaɣ maɣzʊʊ takayɩsɩ kɩkalɩsɩ , tɔlɩm taʊ nɛ sɩʊ kpelasɩ yaa anjaʊnaa saɣʊ .
Pɩnzɩ 61 ( 1862-1923 ) kɛ ɛlaba ɛ-tʊma nɛ ɛna Edmond Rostand , Marcel Proust nɛ Oscar Wilde pakɩlɩna tʊma labʊ .
Ɛ-wɩlɩyʊ sɔsɔ kɔyɔ Jean-Baptiste Provost .
Ɛwɛ pɩnzɩ mɩnɩŋ XIX nɛ XX taa mba pakɩlɩ tanaŋ labʊ kɛ Fransɩɩ ɛjaɖɛ taa , pa-taa .
Victor Hugo ñɛɖɛɣʊ-ɩ se nɔɔ nɩɩnɩ-tʊ yaa ɛ-nɔɔ taa wɛ leleŋ ɛzɩ ñɩɣlɩm yɔ , lalaa se ɛsɔtaa abiɖe .
Ɛwɛ Fransɩ ɛjaɖɛ taa mba pakɩlɩ maʊ maɣzʊ takayɩsɩ kɩkalɩsɩ yɔ pa-taa kɛ pɩnzɩ mɩnɩŋ XIX .
Sarah Bernhardt kɛna kɛlɛm kɛlɛm waa taa ñekele tʊ kacalaɣ ñɩnʊ weyi ɛcɔ ajɛya ndɩ ndɩ taa yɔ .
Ɛwoba Afrika , Amerika , Azii , Oseyanii nɛ Erɔpʊ ajɛya taa .
Ɛzɩ Victor Hugo nɛ lalaa ɖɔɖɔ yɔ , Jean Cocteau ya Sarah Bernhardt se Kiliu sɔnʊʊ kɩɖeɖeu .
Payaɣ e-ɖoo se Judith-Julie Bernardt ( 1821-1876 ) nɛ ɛsɛɛ hɩɖɛ se Youle , nɛ ɛkɛ Neyɛrlandɩ tʊ .
Nɔɔyʊ ɛsɩŋ e-ɖoo ɛnʊ ɛ-caa nɛ Sarah tɔyɔɔdɩ ɛ-cɔzɔ ɛnʊ ɛ-tɔm natʊyʊ ɖɔɖɔ .

Charles John Huffam Dickens kɛ Hampshire tɛtʋ taa tʋ .
Hampshire tɛtʋ wɛ 'Grande Bretagne ' ɛjaɖɛ nɛ pɩ-tɛɛ kiŋ .
Tɩwɛ tɛtʋ ndʋ lɩm cɔ-tʋ nɛ pɩta nɛ payaɣ-tʋ se Wight yɔ , tɩ-ɛsɩndaa .
Palʋla ɖajaa Charles John Huffam Dickens lɛlaɣ fenaɣ kɩyakʋ lʋbɛ ( 7 ) n̄ɩŋgʋ wiye , pɩnaɣ 1812 n̄ɩŋga taa .
Palʋla-ɩ Landport egeetiye taa .
Landport egeetiye ñɩtɩna kpam Portsmouth ñɩnɖɛ .
Ɛsɩba mɩsɩkʋm fenaɣ kɩyakʋ nakʋ ( 9 ) n̄ɩŋgʋ wiye , pɩnaɣ 1870 n̄ɩŋga taa .
Gad 's Hill Place tɛtʋ taa ɛsɩba .
Ɛsɩkaɣ lɛ , ɛɛwɛna pɩnzɩ hiŋ kagbaanzɩ nɛ lutozo ( 58 ) .
Ɖajaa Charles Dickens kɛ takayɩsɩ mayʋ sɔsɔ nɔɔyʋ siŋŋ .
Ɛkɛ ɖɔɖɔ n̄ɩnɩyʋ sɔsɔ nɔɔyʋ .
Pazɩ nɛ pɩcɔ paɖʋʋ ɛ-caa John Dickens kɛ salaka size ɛwɛna kɩmɩyɛ kɛ Marshalsea lɛ , pamʋyɩ tʋmɩyɛ kɛ Warren .
Alɩwaatʋ ndʋ tɩ-taa lɛ , e-ɖoo Elizabeth Dickens cɔŋaɣna ɛ-yɔɔ .
Alɩwaatʋ ndʋ tɩ-taa ɛkɛwɛnɩ pɩnzɩ hiu nɛ naalɛ ( 12 ) .
Pamʋ-ɩ tʋmɩyɛ nɖɩ yɔ , nɖɩ lɛ size ɛtaɣɖɩɣ wondu kɩpɛdɩtʋ yɔɔ paa wonuu ŋgʋ lɛ ki-liidiye .
Pɩnaɣ kʋɖʋma ɛlaba ɛ-tʋmɩyɛ nɖɩ .
Pɩnzɩ naadozo wayɩ lɛ , ɛɖaɣnɩ tazʋʋ sukuli labʋ .
Ɖajaa John Huffam Dickens ma takayasɩ sakɩyɛ .
Eluba kizimasɩ hendu ndɩ ndɩ pɩnaɣ 1843 n̄ɩŋga taa .
Takayasɩ mayaa sɔsɔ sakɩyɛ sama-ɩ siŋŋ .
Pa-taa nabɛyɛ hɩla kɔ yɔ : Ɖajaa William Makepeace Thackeray nɛ Ɖajaa Léon Tolstoï nɛ Ɖajaa G. K. Chesterton yaa Ɖajaa George Orwell .

Palʊla James Marshall Hendrix kɛ kamɩŋ fenaɣ kɩyakʊ 27 wiye pɩnaɣ 1942 kɛ Setli tɛtʊ taa , Etazunii taa nɛ ɛsɩ salaŋ fenaɣ kɩyakʊ 18 pɩnaɣ 1970 kɛ Lɔndrɩ tɛtʊ , Aŋgletɛrɩ ɛjaɖɛ taa .
Hɩɖɛ nɖɩ pakɩlɩna-ɩ sɩm yɔ lɛ Jimi Hendrix nɛ ɛ-hɩɖɛ sɔsɔyɛ kɔyɔ Johnny Allen Hendrix .
Ɛkɛ Amerika taa hendu teyu sɔsɔ nɔɔyʊ , ɛkɛ ɖɔɖɔ citarɩ maɖʊ , kpalahuwa lʊyʊ , wendu luɖu yaa tɩ-mayʊ .
Ɛnʊ tʊlɩna hendu teu kɩkaʊ nakʊyʊ nɛ payaa-kʊ se Jimi Hendrix lɔnzɩnɖɛ .
Etetee hendu pɩnzɩ sakɩyɛ , pɩnzɩ naanza yeke ete-tʊ , ( 1966-1970 ) ɛlɛ ɛwɛ pɩnzɩ mɩnɩŋ nɛɛlɛ taa mba paklila sɩm kitaarɩ ŋgʊ pamakɩna ladriki yɔ nɛ hendu teya sɔsɔɣa taa .
Ɛkɛ lɩmɩyɛ-tʊ ɛlɛ ɛmakɩ nesi kɩpanzɩ citarɩ camɩyɛ yaa ɛkɩzɩ ki-nimasi nɛ nɩmɩyɛ yɔɔ nɛ pʊcɔ ɛma .
Ɛwɛna taabalaa nabayɩ nɛ ɛna-wɛ petewaɣ nɛ hendu nɛ pasɩ paɖama yɔɔ ; mba yɔ : Janis Joplin , Jim Morrison nɛ Brian Jones .
Johnny Allen Hendrix kɛ Afrika nɛ Amerika pɛ-hɛkʊ taa ɛyʊ .
Payaɣ ɛ-caa sɛ James Allen Hendrix nɛ palaʊla-ɩ mɩsɩkʊm fenaɣ kɩyakʊ hiu wiye pɩnaɣ 1919 kɛ Kanadaa ɛjaɖɛ taa ɛsɩ ɖomaɣ fenaɣ 27 wiye pɩnaɣ 2002 .
Payaa e-ɖoo se Lucille Hendrix , palʊlɩ-ɩ aloma fenaɣ 12 pɩnaɣ 1925 nɛ ɛsɩ lɛlaɣ fenaɣ kɩyakʊ naalɛ wiye pɩnaɣ 1958 .
Ɛ-cɔzɔnaa kɔyɔ : e-ɖoo caa kɔyɔ Zenora Rose Moore nɛ palʊla-ɩ kamɩŋ fenaɣ kɩyakʊ 19 pɩnaɣ 1883 kɛ Zɔɔrzii tɛtʊ taa nɛ ɛlɛ caa kɔyɔ Robert Moore .
Payaɣ ɛ-caa caa se Bertran Philander Ross Hendrix nɛ palʊlɩ-ɩpɩnaɣ 1866 .
Ɛ-cɔzɔ ɛnɛ e-ɖoo , Fanny , kaakɛ ɛyʊ kɩkpɛdʊ nɛ ɛwalɩ tadɩyɛ laɖʊ kʊʊlʊm nɔɔyʊ nɛ pɛwɛɛ Urbana .
Pɩlɩɩna ɛzɩma cɔzɔnaa lɩna ajɛya ndɩ ndɩ lɛ Ross Hendricks kʊyɩ egeetiye nɖɩ ɖɩ-taa paalʊla-ɩ yɔ pɩnaɣ 1896 nɛ ewolo ɛcaɣ Sikaagoo nɛ ɛlɛɣzɩ ɛ-hɩɖɛ , Hendricks nɛ Hendrix .
Ross nɛ Nora kaakɛna weyi ɛɛsɔɔla tanaʊlɑbʊ nɛ ɛcɔʊ ɛtaŋ yɔ nɛ palɩɩ ɖama yɔɔ kɛ Pɔɔrtlandii nɛ Sɛtlɩ pɛ-hɛkʊ taa nɛ pɩla pakpaɣ ɖama 1912 .
Fenasɩ cabɩ wayɩ kɛ powoba Kanada ɛjaɖɛ taa nɛ palʊlɩ pe-piya 5 nɛ pa-taa lɛ halɩpɩɣa kʊɖʊmaɣ nɛ abalɩpɩya naanza .
Pɩya nzɩ sɩ-taa kɔyɔ Jimi Caa , James Allen Hendrix .
Kamɩŋ fenaɣ 28 wiye pɩnaɣ 1922 kɛ Ross et Nora Hendrix pɩsa Kanada ɛjaɖɛ taa tɛtʊ ɛyaa siŋŋŋ .
Ross sɩba pɩnaɣ 1930 nɛ Nora Hendrix ñasɩ pɩnaɣ 1984 , ɛɛwɛna pɩnzɩ 100 .

Kâlidâsa payaɣ ɖɔɖɔ size « Kâlî tɛ lɩmɖʋyʋ » .
Abalʊ ɛnɛ , ɛkɛ Ɛndɩ ɛjaɖɛ taa pɩɣa .
Abalʊ Kâlidâsa ɛnɛ , ɛkɛ abalʋ lɔŋ tʋ siŋŋ nɔɔyʊ .
Palʋla-ɩ Pɩnaɣ ŋga ka-taa yɔ , ɖeɖe tɔm mayaɣ tatɩlɩ keekee .
Ɛlɛ , egeetiye nɖɩ payaɣ size Empire Gupta yɔ , ɖɩ-taa palʋla-ɩ .
Patatɩlɩ pɩnaɣ ŋga ka-taa ɖɔɖɔ ɛsɩba yɔ .
Pʋ-yɔ nabɛyɛ n̄ɔtɔŋ size pɩnaɣ 522 n̄ɩŋga taa ɛsɩba .
Egeetiye nɖɩ ɖɩ-taa palʋla-ɩ yɔ , ɖɩ-taa ɖɔɖɔ ɛsɩba tɛtʋ ndʋ payaɣ size Ceylan tɩ-taa .
Ɖajaa sɔsɔ Kâlidâsa kɛ '' keɣya maɖʋ sɔsɔ nɔɔyʋ Ɛndɩ ɛjaɖɛ taa .
Ɛkɛ ɖɔɖɔ takayɩsɩ mayʋ pasɩmam nɔɔyʋ .
Filim waa mba Ɖajaa Kâlidâsa laba yɔ , pa-taa nabɛyɛ kɔyɔ : Shakuntala , nɛ Meghdoot , nɛKumara Sambhavam , nɛ Sakuntalai , nɛ ɖɔɖɔ Adalat , nɛ Malvikagni Mitra , nɛ pɩtasɩna Vikram Urvashi .
Ɛ-maɣzɩm takayasɩ kɩkalɩsɩ nasɩyɛ kɔyɔ : Meghaduta , nɛ Kumārasambhava , nɛ Ṛtusaṃhāra ɖɔɖɔ , nɛ lɛɛsɩ sakɩyɛ .
Sanskrit kʋnʋŋ taa Ɖajaa Kâlidâsa mana ɛ-takayasɩ sɩnɛ .
Ɖajaa Kâlidâsa caɣ Ɛndɩ ɛjaɖɛ taa alɩwaatʋ sakɩyɛ kpem ɖooo caanaʋ alɩwaatʋ taa .
Sakɩyɛ sɩma-ɩ siŋŋ .
Ɛ-hɩɖɛ sɛ siŋŋ nɛ pɛɖɛyɩɣ-ɩ se Kavikula-guou .
Ɛnʋʋ sakɩyɛ tɔŋ size keɣsi kpeekpe maɖaa lɔŋ sɩɣzɩyʋ .
Kpaɖʋ ŋgʋ ɛn̄amsaɣ ɛjaɖɛ nɛ ɛ-tʋma sɔsɔna ana yɔ , pɩɩkɛ naanza ( 4 ) nɛ kagbanzɩ ( 5 ) n̄ɩŋgʋ taa mbɩ yɔ .

Jeanne d'Arc kɛ Fransɩɩ tʊ , palʊlɩ pɩnaɣ 1412 taa mbɩ yɔ kɛ Domrémy kɛ duché de Bar haɖa taa kɛ Fransɩɩ ɛjaɖɛ taa .
Ɛsɩba ɖasɩ ɖɩbɛdɩyɛ evemiye niidozo wiye agoza fenaɣ taa pɩnaɣ 1431 kɛ Rouen kɛ ɛjaɖɛ nɖɩ payaɖɩ se Nɔrmandɩɩ yɔ ɖɩ-tɛtʊ susɔ tʊ taa .
Pɩwɛ se ɖɩtɩlɩ sɩse Nɔrmandɩɩ wɛʊ mbɩ yɔ , ɖɩkɛ Angletɛrɩ ñɩm .
Jeanne d ’ Arc kɛ halʊʊ sɔdʊʊ kɛ Fransɩɩ kazɩŋga ɖeeɖe tɔm taa kɛ you kewitu hɔlʊ taa nɛ halʊʊ ɛnʊ ɛkɛ ɖɔɖɔ cɩɖɩ cɩɖɩ halʊʊ ɛsɔ sɛʊ ŋgbɛyɛ cejewiye .
Ɛnʊ ka-sɛnaɣ hɩɖɛ se 'la Pucelle d ’ Orléans ' kɛ waasɩ hiu loɖo waɣ taa mbɩ yɔ , nɛ ɛɖanɩ sɛʊ se Fransɩɩ Ɛjaɖɛ Ɖoo kɛ waasɩ hiu nɛ nakʊ waɣ mbɩ yɔ .
Ɛ-caa payawaɣ se Jacques d ’ Arc weyi ɛkɛ kɛ haɖʊ yɔ .
E-ɖoo kɛlɛ Isabelle Devouton .
Pa-kpɛndaɣ piya kagbanzɩ pa-caa cɔlɔ .
Ɖooo kiɖe tɛ pɩgbaʊ nɛ waasɩ hiu nɛ kagbanzɩ waɣ mbɩ yɔ lɛ , pɛlɛ ɛnɛ ɛwɛna pɩnsɩ hiu nɛ lʊbɛ mbɩ yɔ pʊdɔbʊ se ɛwɛ ɛ-pɛlɛtʊ taa .
Ɖɩtɔzɩ se kalɩnaɣ haɖaa hɔʊ taa , pʊtʊbʊ se ka-caanaɣ kɛ haɖaa .
Ka-yɔdaɣ alʊwatʊ ndʊ tɩtaɣ se Saint Michel , Marguerite nɛ Catherine pahayɩ ɖoŋ nɛ paɖʊyɩ tʊmɩyɛ se oholi Fransɩɩ ɛjaɖɛ you ɖoŋ yɔɔ caɣnaʊ Angletɛrɩ ɛjaɖɛ nesi tɛ .
Ɛcɛyɩ ɛ-tɩ nɛ ekpeli yoya nimiye fɛyɩ wa nɛ ewona wɛ nɛ po-yona Angletɛrɩ ɛjaɖɛ .
Nɛ paɣpaɣ wa you ŋgʊ , nɛ Orléans kewiyaɣ kpelaɣ kʊɣɩ ɛsɔ taa nɛ powona kewiyaɣ ñʊdʊ Sacre á Reims , nɛ ɛɖʊ nesi ɖɔɖɔ nɛ paɖʊʊ kiliŋgili Pɩnzɩ mɩnʋʋ you .
You wayɩ lɛ , Bourguignons waɣ kpayɩ Compiègne kɛ pɩnaɣ 1430 nɛ Jean de Luxembourg pɛdɩnayɩ Anglɩtɛɛrɩ ñɩmaɣ nɛ takayaɣsɩ kudokiŋ hiu .
Lɛlɛ yɔ , pʊwɛ se pa-kʊɩ nɛ ɛsɩ .
pagbaɣ lɩmaza se pɔ-ñɔtɩ miŋ nɛ ɛsaɣ .
Ɛlɛ kɩɖɩsɩtu samaɣ wiyau se paɖanɩ ɛ-tɔm hʊ camɩyɛ pɩcɔ paa-kʊɩ , paɖanɩ hʊ ɛtɔm nɛ pʊwɛ se peyelei .

Robert Schumann kɛ Caama hendu lɩzɩyʊ , palʊla-ɩ mɩsɩkʊm fenaɣ kɩyakʊ 8 pɩnaɣ 1810 kɛ Zwickau tɛtʊ taa nɛ ɛsɩ hasɩyaɖɛ fenaɣ kɩyakʊ 29 pɩnaɣ 1856 taa kɛ Endenich ( ɖenɖe payaɣ sɔnɔ se Bonn tɛtʊ yɔ ) .
Ɛ-tɛ miziiki lɩmaɣzɩyɛ kaakɛ ɛjaɖɛ kɛzɩyɛ lɩmaɣzɩyɛ tɛ , nɖɩ paakɩlɩ sɩm kpaɣɖʊ 19 pazɩtʊ alɩwaatʊ taa yɔ , alɩwaatʊ ndʊ Eerɔpʊ kaawɛ kɩlɛzɩɣ kpɛlɩ kpɛlɩ yɔ .
Robert Schumann kɛ pɩɣa kɩgbaanzɩ ŋga August Shumann cɔlɔ 1773-1826 ) nɛ ɛ-halʊ Christane Schnade ( 1771-1836 ) .
Schumann kaakɛ taakyasɩ kɩkalɩsɩ pɛdɩyʊ , mayʊ nɛ takayasɩ kɩkalɩsɩ lɩzɩyʊ .
Schumann labɩ sukuli kɛ nesi tɛ sukuli taa nɛ Zwickau hɛkʊ taa sukuli taa .
Peeɖe ɛkpɛlɛka Latɛŋ nɛ Krɛkɩ nɛ Fransɩɩ kʊnʊmɩŋ .
Ɛkpɛlaka kajalaɣ taa kɛ piyano tʊmɩyɛ kɛ Johann Gottfried Kuntsch cɔjɔtʊ naŋ taa tʊma yɔɔ cɔnɩyʊ cɔlɔ .
Leipzig ɖoo canaʊ taa lɛ , pakalaɣ ɛyaa 41000 yeke tɛtʊ ndʊ tɩtaa nɛ kɩkɛ ɖɔɖɔ tɛtʊ naalɛ ndʊ kɛ Saxe taa kɛ Dresde egeetiye taa .
Tɩkɛ ɖɔɖɔ kɩgbalaŋ kɩyakʊ lone nɛ ɖɔɖɔ takayasɩ nɛ sɩ-lɩyaa ( Brockhaus , Reclam , Breitkopf nɛ Härtel ) , papa yɔɔdʊʊ ɖɔɖɔ miziiki tɔm .
Gewandhaus soo maɖʊ makɩ soo nayɛ wena wiɖi Schumann tanɩɣ-yɛ kaʊ yɔ , akɩlɩ ɖeu pɩsɩna sɔnɔ yɔ .
Takayasɩ nzɩ ɛmaɣ e-ɖoo yɔ ɛlʊkaɣna-ɩ sɩ-taa piŋ ɛlɛ , ɛtafɛyɩ keeke sukuli lɩmaɣzaɣ taa nɛ eyele ɛlakɩ miziiki aŋgba nɛ ɛyʊ yɔ lɩmaɣzaɣ nɛ tʊmɩyɛ tɛtʊ taa .
Pʊnɔmɔʊ taa ɛkata piyano naa lʊɖʊ Friedrich Wieck .
Wiech , pʊkɔmnana ɛyɔɔ kɛlɛ nɛ ɛsɔlɩ kɛsɛɣa kadadayaɣ mbʊ lɛ , kaaɖʊ laɣsɩ nɛ wɛtʊ kɩfatʊ ndʊ pɛkpɛlɛkɩna piyano .
Pɩlabʊ nɛ ɛwɛna sukuli piyaa sakɩyɛ , pada kɛlɛ ɛ-pɛlɛ Clara , weyi palʊla-ɩ pɩnaɣ 1819 taa , weyi ɛkpɛlɛkaɣ se pɩɣa ŋga kɛkpɛlɛka ɖoo ka-caa cɔlɔ lɔŋ kɩkɩlɩŋ pɩ-tɛ wɛɛ taa .
Kɛlɛ kowolo kajalaɣ wobitu kɛ Gewandhaus soo ɖɩmaɖɛ pɩnaɣ 1828 taa .
Schumann kpaɣ lɩmaɣza se ɛpɩsɩ Wiech tɛ sukuli pɩɣa nɛ ɛkpɛlɛkɩ piyaanoo , tʊzʊʊ yaa cɔlɩyɛ nɛ mabɩtʊ lɔŋ .
Paskaa alɩwaatʊ pɩnaɣ 1829 , ɛkpaɣ lɩmaɣza se ɛsɩɣ ɛ-tʊma Heidelberg tɛtʊ taa ɛmalɩna peeɖe ɛjaɖɛ ɛsakuliye nɛ ehiɣ ɛcɔlɩ ɛ-sukuli nɔmɔʊ taa ɖɔnɛ .
Kɛlɛ ɛcaŋ ɛkpaɣ lɩmaɣza nɛ ɛɖɛ nɔmɔʊ kɩyɛɛna nɛ salaŋ fenasɩ taa kɛ nɔmɔʊ Suwiisi ɛjaɖɛ taa nɛ Itaalii ɛjaɖɛ ɖenɖe kaakɛ kɩjɛyʊʊ ɖiwoɖe Caama loŋ sɩnɖa yɔ .

Jalâluddin Muhammad Akbar , Persanɩ kʊnʊŋ taa lɛ , جلال‏ الدين محمّد أكبر Jalālu d-Dīn Muḥammad ʾAkbar taa lɛ , ( Umarkot , Aloma fenaɣ kɩyakʊ 14 pɩnaɣ 1542- Āgrā , Aloma fenaɣ kɩyakʊ 27 pɩnaɣ 1605 ) , ɛnʊ kɛna moghol Ampiiri ñʊʊ tʊ pɩnaɣ 1556 ŋkɔɔ ŋtalɩ pɩnaɣ 1605 alɩwaatʊ .
Pɔtɔŋ se ɛnʊ kaakɩlɩ kenkeŋ akbar waa taa kɛ arabɩ-monghol ɛjaɖɛ taa .
Palʊla Akbar kɛ kewiyaɣ kɩɖɛzaɣ ŋga kɛ-ɛsɛ kula yɔ ka-taa , caanaa naanza kaataka ɛlɛ patapɩzɩ se pɛkpɛlɛkɩ-ɩ kalʊʊ .
Pɩnaɣ 1556 lɩwa lɛ , ɛmʊ ɛ-caa kewiyaɣ ɛlɛ , paya se Humâyûn , kɛ malɩŋ ɛjaɖɛ cikpaɖe naɖɩyɛ taa .
Ɛjaɖɛ nɖɩ ɖɩ-taa ewoba nɛ ɛwɛɛ alɩuwaatʊ ndʊ ese Perse ɛjaɖɛ yɔ .
Mbʊ lɛ , ɛwɛna pɩnzɩ 14 nɛ ɛ-caa lɛlʊ hʊʊ tɔm e-lone taa ɛlɛ yɔ Bairam Khân .
Pɩtɩŋna ɛ-tɛ sɩnaʊ nɛ ɛ-ɛyaa pɔ-yɔɔ lɛ , ɛwa Pânipat you pɩnaɣ kʊyʊmaɣ ŋga ka-taa pɛ-nɛ Bihar Afgan tɛ ɛyaa poyowaɣna .
Ɛkpaɣ lɩmaɣza pɩnaɣ 1560 se Bairam Khân ɛtatasɩ tɔm hʊʊ nɛ ɛlɛ tetisina-ɩ kɛlɛ ɛtɩ kʊʊ-ɩ .
Akbar kpa ɛcaɣ kewiyaɣ kpelaɣ yɔɔ kɛ Ɛndɩ nɛ kɩ-hayi kiŋ ɛjaɖɛ taa .
Akbar tasɩ yebu nɛ ɛ-tɛ Ampiiri paɣlɩ pɩtɩŋna Goujerat you yɔ pɩnaɣ 1573 , Bengale pɩnaɣ 1576 , Sind pɩnaɣ 1590 , Orissa pɩnaɣ 1592 nɛ Balouchîstân pɩnaɣ 1594 .
Ɛ-ɖalʊ Hakîm sɩm yɔɔ lɛ , ɛlɛ kaakɛna Kaboul wiyaʊ pɩnaɣ 1585 , peyebina-ɩ Cachemire .
Pʊwayi lɛ , ɛpazɩ yoŋ nɛ Ɛndɩ nɛ kɩ-hadɛ yɔɔ kiŋ ɛyaa .
Akbar wɩlɩ ɛ-tɩ ɛkɛ tʊma yɔɔ cɔnɩyʊ kɩbanʊʊ nɛ ɛtɛzɩɣ ñɔɔzʊʊ Ɛndɩ ɛjaɖɛ nɖɩ Sher Shâh Sûrî kaapaza ɛnʊ weyi ɛɖɔna ɛ-caa Ɛndɩ ɛjaɖɛ taa yɔ .
Ɛtayɩ Ɛndɩ ɛjaɖɛ tindima 15 nɛ hɔɔlʊʊ ŋgʊ kɩ-taa kɩwɛna ñʊʊ tʊ weyi ɛkɛ sɔɔja yɔ .
Nawâb Nazîm kɛ samaɣ tʊma yɔɔ cɔnɩyʊ nɛ Dîwân cɔnɩna liidiye tʊma yɔɔ .
Ɛɖʊ lambuu tɛtʊ ndʊ pahayʊʊ yɔ tɩ-yɔɔ .
Ɛkɛ suuɖu ɛyʊ mbʊ lɛ , ekpeɣ Ɛsɔ sɛtʊ tɔm taa , ɛɖɩzɩɣ pɩnaɣ 1563 taa kɛ jiziya , ɛkpaɣ hindou halʊ , Mariam az-Zamânî râja Amber Bihârî Mal pɛlɛ , pɩɣa ŋga kaaka-ɩ lɛɛzɩɣ yɔ ko-ɖoo .
Kɛlɛ hindou ɛyaa ɛ-tʊma taa nɛ ɛ-sɔɔjanaa taa , mbʊ pɩtɩna ɛ-nɛ Rajput waa ɛkpaɣdɩyɛ lɛ .

Bucarest tɛtʋ taa ɛsɩba .
Ɖajaa Kwame Nkrumah kɛ politiki laɖʋ sɔsɔ nɔɔyʋ Kanaa ɛjaɖɛ taa .
Ɛɛkɛ Kanaa ɛjaɖɛ taa Minisi waa nɔɔ yɔɔ tʋ kpaɣ pɩnaɣ 1957 nɛ puwolo pɩsɩɩnɩ pɩnaɣ 1960 ñɩŋga taa .
Pʋwayɩ lɛ Kanaa ɛjaɖɛ Ñʋʋdʋ , kpaɣ pɩnaɣ 1960 nɛ puwolo pɩsɩɩnɩ pɩnaɣ 1966 taa .
Yeesuu ŋgbɛyɛ taa tɩnaa mba payaɣ-wɛ se Yeezuwiti waa yɔ , pɔ-cɔlɔ Ɖajaa Kwame Nkrumah calɩ e-sukuli labʋ .
Ɛɛkɛ pɩɣa ŋga ka-ñʋʋ taa ɖɔŋ camɩyɛ yɔ .
Pʋ-yɔɔ sukulinaa yɔɔ cɔnɩyʋ sɔsɔ nɔɔyʋ wona-ɩ Akɩra tɛtʋ taa se ɛtɛzɩ e-sukuli peeɖe .
Akɩra tɛtʋ kɛŋna Kanaa ɛjaɖɛ tɛtʋ sɔsɔtʋ .
Ɛlaba kʋkʋ Lincoln tɛtʋ taa .
Alɩwaatʋ ndʋ ɛlakaɣ e-sukuli ŋgʋ yɔ , ɛɛwɛɛ ɛlakɩ ɖɔɖɔ tʋma cikpena cikpena naayɛ sɛ ɛpɩzɩ ehiɣ piye nɛ ɛcɔna ɛ-tɩ yɔɔ .
Ɛ-kʋñɔŋ sukuli labʋ mbʋ pɩ-taa ɛma takayaɣ nakɛyɛ nɛ ɛyaa-kɛ se ‘ Kʋñɔŋ pɩnzɩ alɩwaatʋ ’ .
Pɩnaɣ 1939 ñɩŋga taa ɛtɛma tɔsʋʋ sukuli labʋ nɛ ɛmʋ ka-takayaɣ .
Pɩnaɣ ŋga ka-taa ɖɔɖɔ ɛmʋ samaɣ kpɛlɛkʋʋ lɛɣtʋ tɩlʋʋ takayaɣ .
Ɛtʋlɩ politiki ŋgbɛyɛ naɖɩyɛ Etaazuunii ɛjaɖɛ taa .
Ɛnʋ kɛŋna ŋgbɛyɛ ńɖɩ ɖɩ-ñʋʋdʋ .
Ekpeɣla Afrɩka tɛ sukuli piya sɔsɔsɩ nzɩ sɩwɛ Etaazuunii ɛjaɖɛ taa yɔ nɛ sɩkpɛndɩ nɔɔ nɛ sɩɖʋ ŋgbɛyɛ ńɖɩ .
Eɖiya ŋgbɛyɛ ńɖɩ kpaɣ pɩnaɣ 1942 nɛ puwolo pɩsɩɩnɩ pɩnaɣ 1945 ñɩŋga taa .
Afrɩka tɛtʋ wandamm tɛ sukuli piya sɔsɔsɩ ɖʋ politiki ŋgbɛyɛ naɖɩyɛ .
Ɖajaa Kwame Nkrumah wɛ ŋgbɛyɛ nɖɩ ɖɩ-taa .
Ɛnʋ lʋbɩna siŋŋ nɛ ŋgbɛyɛ ńɖɩ ɖɩpɩsɩ Afrɩka tɛtʋ wandamm tɛ sukuli piya nzɩ sɩwɛ Etaazuunii ɛjaɖɛ taa nɛ nzɩ sɩsɩ wɛ Kanadaa ɛjaɖɛ taa yɔ sɩ-ŋgbɛyɛ .
Ɖajaa Kwame Nkruma kɛkɛŋna ŋgbɛyɛ ńɖɩ ɖʋ-ñʋʋdʋ , kpaɣ pɩnaɣ 1942 nɛ puwolo pɩsɩɩnɩ pɩnaɣ 1945 ñɩŋga taa .

Johannes Gensfleisch zur Laden zum Gutenberg kɛ hɩɖɛ nɖɩ pɛsɛtaɣ tobi nɛ payaɣ size Gutenberg yɔ .
Takayasɩ kɩbɩnzɩ taa lɛ , pama-ɖɩ fransɩɩ kʋnʋŋ taa sɩze Gutemberg .
Ɖɔɖɔ lɛ , pama ɛ-hɩɖɛ kɩsɛsɛyɛ nɛ fransɩ taa size Jean .
Gutemberg kɛ Caama ɛjaɖɛ taa tʋ .
Palʋla-ɩ pɩnaɣ 1400 n̄ɩŋga taa .
Mayence tɛtʋ taa palʋla-ɩ .
Tɛtʋ tʋnɛ , tɩwɛ tegeetiye ndɩ paha-ɖɩ hɩɖɛ size ɖomu caama ampiiri kiɖeɖeu ( Saint-Empire romain germanique ) yɔ ɖɩ-taa .
Ɛsɩba lɛlaɣ fenaɣ taa , kɩyakʋ naadozo n̄ɩŋgʋ wiye , pɩnaɣ 1468 n̄ɩŋga taa .
Ɛwɛna pɩnzɩ hiŋ loɖo nɛ lutozo ( 66 ) nɛ pʋcɔ ɛsɩkɩ .
Tɛtʋ sɔsɔtʋ ndʋ tɩ-taa paalʋla-ɩ yɔ , tɩ-taa ɖɔɖɔ ɛsɩba .
Ɛkɛ abalʋ tandaʋ tʋ nɔɔyʋ .
Eyeba ɛ-tandaʋ ɛzɩ malɩŋ Ɛsɔ sɛyaa yekiɣ yɔ .
Ɖajaa Johannes Gutenberg ɛnɛ , ɛkɛ taɣʋʋ tʋmɩyɛ laɖʋ nɛ ɛtɛ ɛkɛ n̄ɩɣtʋ tʋmɩyɛ laɖʋ sɔsɔ Caama ɛjaɖɛ taa .
Ɛ-hɩɖɛ sɛ pɩdɩɩfɛyɩ kedeŋa kpeekpe yɔɔ .
Ɖajaa Caama tʋ ɛnɛ , ɛnʋ kɛŋna kajalaɣ ɛyʋ weyi eluba wondu ndʋ palakɩna n̄ɩɣlɩm yɔ .
Sɩ-taa kɛlɛ hɔzɩŋ nɛ malɩfanaa nɛ pɩtasɩna ɖɔɖɔ masɩ kiciɣdasi .
Ŋgʋ toovenum taa siŋŋ lɛ , e-lubutu nɛ ɛ-lɩzɩtʋ pɛkɛ pʋyʋ keem siŋŋ wɩsɩ ɖaɣnʋʋ naʋ nʋmɔʋ taa .
E-lubutu tasɩ sɔsʋʋ ɖoŋ lɛlaa lubutu nɛ pʋtʋlɩ nɔnɔɔ wondu kɩfatʋ lubu lɛɣtʋ tʋmɩyɛ .
Ɖɩtaasɔɔ ɖɔɖɔ size , ɖajaa Jean Gutenberg wondu luɖu ɛnɛ , ɛkata tɩlasɩ siŋŋ e-wezuu caɣʋʋ taa .
Ɖajaa ɛnɛ , ɛna kʋn̄ɔŋ e-wezuu caɣʋʋ kpeekpe .
Pɩtala alɩwaatʋ natʋyʋʋ lɛ , ɛ-cɔlɔ tʋ kpam , ɖajaa Johann Fust lɛɣ e-nesi tɛɛ ɛ-tʋmɩyɛ wondu ndʋ ɛlakaɣna ɛ-tʋmɩyɛ yɔ .
Peeɖe ɛtɛza sʋʋ kʋn̄ɔŋ sɔsɔ kpeɖem taa .
Ɛ-kʋn̄ɔŋ ŋgʋ , kɩtana-ɩ ɛ-akpadɩyɩtʋ nɔɔ yɔ .
Peeɖe ɖajaa sɩnɩyʋʋ sɔsɔ Adolphe II de Nassau cɔnaa nɛ ɛkpaɣ-ɩ nɛ ɛsɩɩ ɛ-taɣ yɔɔ .
Ɛha-ɩ hɩɖɛ kem size ɛyʋ kɩpanʋʋ nɛ ɛhɛyɩ ɛ-akpadayɩtʋ liidiye nɛ pɩsɩna anasaayɩ wondu luɖu ɛnɛ nɛ , e-wezuu tasɩ wobinaʋ ɛsɩndaa .

Palʊla-ɩ Max Karl Ernest Ludwig Planck ɖomaɣ fenaɣ kɩyakʊ 23 pɩnaɣ 1858 Kiel , Schleswig awiyaa ɖɩɣa taa ( ɖenɖe pɩsa ɖeɖe nɛ sɔnɔ Caama yɔ ) .
Ɛyʊ ɛsɩ aloma fenaɣ kɩyakʊ 4 pɩnaɣ 1947 Göttingen , Caama alɩwaatʊ ndʊ pataŋa ɛgbaatɩna liɖe yɔ .
Ɛɛkɛ tomnasi ɖɔnɛ kpɛlɛkʊʊ tʊmɩyɛ laɖʊ Caama ɛjaɖɛ taa .
Ɛyʊ ɛnɛ yɔ ɛmʊ pɩlɩna ɛ-tʊmɩyɛ ɖɩnɛ ɖɩ-yɔɔ lɛ , ɛmʊ Nobel liidiye kɩhɛyʊ pɩnaɣ 1918 pɩtɩŋa ɛ-lɩmaɣza quanta hɔɔlʊʊ taa .
Max Planck , palʊlɩ-ɩ ɖomaɣ fenaɣ kɩyakʊ 23 pɩnaɣ 1858 Kiel tɛtʊ taa Schleswig awiyaa ɖɩɣa taa , e-liɖe taa ɛyaa kaaɖɔ piŋ nɛ pɛwɛɛ ñɩm .
Ɛ-cɔzɔnaa kɩbɩma nɛ ɛ-cɔzɔna ɛ-caa naa ñɩma kaakɛ Ɛsɔ tɔm wɩlɩyaa , ɛ-caa maɣmaɣ kaakɛ paɣtʊ wɩlɩyʊ ( halɩ ɛdʊ nesi Caama paɣtʊ takayaɣ tɔm ɖɩmayɛ ) , ŋgʊ e-ɖoo kaakɛ Pasɩtɔɣɔ waa ɖɩɣa taa ɛyʊ .
Max Planck laba sukuli hɛkʊ taa hɔɔlʊʊ kajalaɣ ŋgʊ Munich ɖenɖe ɛ-caa wɩlaɣ sukuli yɔ .
Ɛpʊtʊʊ ɛ-taa se ɛsɩŋ se ɛcɛlɛ ɛ-tɩ lɛɣtʊ tʊmɩyɛ naa yaa ɛcɛlɛ ɛ-tɩ miiziki .
Pʊkɔma pɩnaɣ 1874 ɛpazɩ tɩlɩyɛ sukuli labʊ nɛ tomnasi ɖɔnɛ kpɛlɛkʊʊ kɛ sukuli kɩtɛzɩɣ taa .
Ɛmʊ ɛ-tɛ BAC 1 ɛlɛ ɛɛwɛna pɩnzɩ 17 nɛ pɩnzɩ natozo wayi lɛ , ɛtɛzɩ e-sukuli tʊmɩyɛ Perɩlɛɛ ɛ-nɛ Hermann von Helmholtz nɛ Gustav Kirchhoff mba paakɛ ɛwɩlɩyaa yɔ .
Ɛ-nɛ Walther Nernst , Planck ñɔɔzɩ kamɩŋ fenaɣ pɩnaɣ 1911 Bruxelles kajalaɣ ketizaɣ sɔsɔ Solvay , ketizaɣ ŋga kekpeli ñʊŋ tɩna mba paakɛ tomnasi ɖɔnɛ tʊmɩyɛ tɩnaa alɩwaatʊ ndʊ tɩ-taa .
Marie Curie maɣmaɣ kaawoba-kɛ ɖɔɖɔ .
Wɛɛ kʊyʊma a-na a-taa , ɛha siɣye nɛ Ernest Mach cɔɔlɩ tʊmɩyɛ .
Ɛmʊ ɛ-tɛ hɛzʊʊ takayaɣ pɩnaɣ 1927 ɛlɛ ɛtasɩ wɩlɩɣ pʊwayɩ .
Pɩnaɣ ŋga ɛmʊ Lorentz ñɩɣlɩm pɔya , liidiye nɖɩ tɔmɩŋ lɩzɩyaa lɛɣtʊ yɔɔ niye mʊya mba pɛkɛ Peyibaa ɛyaa yɔ cɛlɩ naa ɖɩ .
Ɛkpaɣ halʊ Marie Merck ( pɩnaɣ 1861 ŋtalɩ 1909 ) , 1887 alɩwaatʊ taa ɛpɩsɩ baaba pʊtɔbʊʊ se ɖɩɣa cɛjɛ pɩnaɣ 1888 .
Mbʊ lɛ , ewolo ɛwɛɛ Gruewald , Perɩlɛɛ egeetiye naɖɩyɛ taa .
Ɛlʊlɩ pɩya naanza , patɩŋɛ pasɩ pʊcɔ ɛnʊ sɩ .
Natozo sɩba alɩwaatʊ ndʊ palakaɣ kedeŋga kpeekpe you kajalaɣ ŋgʊ yɔ .
Ɛ-pɩɣa kajalaɣ ŋga Karl sɩba Verdun nɔnɔɔ taa pɩnaɣ 1916 nɛ ɖomaa naalɛ pɩnaɣ 1917 ŋtalɩ 1919 .
Erwin ɛ-pɩɣa tɩnʊʊ ñɩnʊ pakpa-ɩ pɔttɔ-ɩ salaka Fransɩɩ ɛjaɖɛ .
Pɩɣa kanɛ yɔ ŋga caɣna ka-caa cɔlɔ kpam wɛɛ hɛkʊ nɛ hɛkʊ ñɩna taa nɛ ɛmʊ tʊma sɔsɔna ɛ-caa cɔlɔ kɛ Weimar ɛjaɖɛ taa .
Pakpa-ɩ pɩnaɣ 1944 se ɛñɩnaɣ kʊʊ Hitler pɩlɩna nɔɔ kʊyʊmaɣ ŋga palaba hasɩyaɖɛ kɩyakʊ 20 pɩnaɣ 1944 .
Pakpa Erwin nɛ pakʊ-ɩ lɛlaɣ fenaɣ taa pɩnaɣ 1945 .
Ɛ-halʊ sɩ pɩnaɣ 1909 nɛ ɛɖanɩɣ kpaʊ Marga von Hößlin ( pɩnaɣ 1882 ŋtalɩ 1948 alɩwaatʊ taa ) .

Ronald Reagan kɛna Amerika taa sɔdʊʊ nakʊyʊ .
Ɛ-hɩɖɛ sɔsɔyɛ kɔyɔ Ronald Wilson Reagan .
Ɛkɛna Etazunii ɛjaɖɛ ñʊʊdʊ nɔɔyʊ .
Palʊla-ɩ kɔlaɣ fenaɣ kɩyakʊ looɖo wiye pɩnaɣ 1911 kɛ Tampiko egeetiye taa , Ilinuwa tɛtʊ taa nɛ ɛsɩ mɩsɩkʊm fenaɣ kɩyakʊ 5 wiye pɩnaɣ 2004 ɛɛwɛna pɩnzɩ 95 .
Kpaɣna kɔlaɣ fenaɣ kɩyakʊ nɛɛlɛ wiye pɩnaɣ 1981 nɛ pɩsɩɩna kɔlaɣ fenaɣ nɛɛlɛ wiye pɩnaɣ 1989 kɛ ɛɛkɛna Etazunii tɛtʊ ñʊʊdʊ .
Ronald Reagon paɣlɩ Tiksɔŋ tɛtʊ taa , Ilinuwa taa nɛ peeɖe ɛlabɩ e-sukuli sɔsɔʊ nɛ ɛmʊ takɩyɩsɩ nzɩ payaɣ-sɩ se liisansɩ yɔ kɛ akɔnta taa nɛ samaɣ tɩlɩtʊ ( sociologie ) taa .
Pʊwayɩ lɛ ewolo Iyowa tɛtʊ taa nɛ ɛlakɩ tʊmɩyɛ kɛ aradiyo nakʊyʊ taa .
Pʊwayɩ lɛ ɛpaɣzɩ maŋzʊmalɩɩ yaa politiki tʊmɩyɛ .
Pɩnaɣ 1950 taa kɛ ɛsʊ Parti démocrate taa nɛ pɩnaɣ 1962 lɛ , ɛlɩɩ nɛ ɛsʊ Parti républicain taa .
Pɩnaɣ 1964 , alɩwaatʊ ndʊ pacaɣ lɩzʊʊ peeɖe tɛtʊ ñʊʊdʊ , Barry Goldwater yɔ , ɛcɔnaa se ɛnʊ ɖɔɖɔ ɛpɩzʊ ɛkɛ Kalifɔrnii tɛtʊ yɔɔ cɔnɩyʊ .
Pɩla mbʊ nɛ palɩzɩ-ɩ pɩnaɣ 1966 nɛ ɖɔɖɔ 1970 ɛlɛ ɛñaɣ pana se paalɩzɩ-ɩ se ɛkɛna ɛjaɖɛ ñʊʊdʊ pɩnzɩ 1968 nɛ 1976 taa ɛwɩɩ .
Jimmy Carter alɩwaatʊ tɛma se ɛtatasɩ kɛnaʊ Etazunii tɛtʊ ñʊʊdʊ lɛ , Ronald sɩɩ ɛ-takayaɣ se ɛkɛna peeɖe tɛtʊ ñʊdʊ .
Pɩla mbʊ ɖɔɖɔ nɛ pɩnaɣ 1980 taa powoba caca ɖɩ-tɔyɛ yɛ lɛ , Ronald Reagon wa nɛ ɛkɛna Etazunii tɛtʊ ñʊʊdʊ 40 ñɩnʊ .
Alɩwaatʊ ndʊ ɛɛkɛna Etazunii tɛtʊ ñʊʊdʊ yɔ , ɛñaɣ pana nɛ tɛtʊ ndʊ tɩ-taa mbʊ mbʊ pɩtaaɖɔŋ camɩyɛ yɔ , ɛñɔɔzɩ nɛ alɩwaatʊ ndʊ tɛtʊ ndʊ tɩɖʊwaɣ kʊñɔŋ pɔʊ taa yɔ , ɛlɩzɩ lɩmaɣza naaayɛ nɛ palɩ pɩ-taa .
Ɛ-tɛ keyiitu tɛma lɛ , paɖaɣnɩ caca tɔʊ se pɑlɩzɩ ɛjaɖɛ ñʊʊdʊ kɩfalʊ nɛ ɛnʊ ɖɔɖɔ ɛ-yɔɔ ɛyaa tasɩ ɖʊʊ sɔɔlɩm nɛ lidau .

Stephen William Hawking , palʊla-ɩ kɔlaɣ fenaɣ kɩyakʊ 8 pɩnaɣ 1942 Oxford - 14 March 2018 , ɛkɛ tomnasi ɖɔnɛ kpɛlɛkʊʊ tʊmɩyɛ tʊ nɛ ɖɔɖɔ kazɩŋga paɣtʊ kpɛlɛkʊʊ tʊmɩyɛ tʊ Piritaniiki ɛjaɖɛ taa .
Stephen Hawking kɛ lɛɣtʊ yaa tɩlɩyɛ wɩlɩyʊ Cambridge sukuli kɩtɛzʊʊ taa pɩnaɣ 1980 ŋtalɩ 2009 , ɛwɛɛ Gonville and Caius College ŋgbɛyɛ taa Cambridge , ɛkɛ ñɩnɩyʊ sɔsɔ Perimeter Institute for Theoretical Physics taa .
Pasɩma-ɩ piŋ pɩlɩna ɛ-tɛ nesi ɖʊʊ kasiŋga paɣtʊ kpɛlɛkʊʊ tʊmɩyɛ taa .
Stephen Hawking lɛɣtʊ tʊma kpeekpe ɖɩkaɖɩyɛ pɩkɔɔ pɩsɩna sɔnɔ ñɔɔ pɩtɩŋna ɛ-nɛ Roger Penrose ɛgbadɩyɛ yɔɔ .
Ɛkɛ tomnasɩ ɖɔnɛ kpɛlɛkʊʊ tʊmɩyɛ tʊ weyi ɛmʊ niiye kedeŋga kpeekpe taa yɔ nɛ ɛ-hɩɖɛ kʊya yɔ .
Ɛ-lɛɣtʊ yaa tɩlɩyɛ tʊmɩyɛ labʊ ɖala pɩtalɩ pɩnzɩ hiŋ naanaza halɩ pɩkɩlɩ mbʊ .
Ɛkɛ Royal Society of Arts ŋgbɛyɛ taa ɛyʊ weyi ɛmʊna ñamtʊ yɔ nɛ lɛɣtʊ yaa tɩlɩyaa tʊmɩyɛ yɔɔ kandɩyaa ɛyʊ weyi ɛwɛʊ ɛnɛ ɛ-sɩm .
Palʊla Stephen Hawking kɔlaɣ fenaɣ kɩyakʊ 8 pɩnaɣ 1942 .
Ɖɔkɔtɔ naa ñʊʊ tʊ Frank Hawking pɩyalʊ lɛ , ( pɩnaɣ 1905-1986 ) , ɛkɛ ñɩnɩyʊ wezuu kpɛlɛkʊʊ tʊmɩyɛ taa .
E-ɖoo kɔyɔ Isobel Hawking ( pɩnaɣ 1915-2013 ) , ɛkɛ politiki ɛyʊ .
Ɛwɛna kɔɔna naalɛ , Marie nɛ Philippa nɛ tɛ pɩɣa pɩsʊʊ ɖalʊʊ kʊyʊm Edward .
Ɛ-ñɩma kaawɛ Lɔndrɩ nɛ hayi yɔɔ kiŋ pɩkɔɔ pɩsɩna kɩyakʊ ŋgʊ pakʊya powolo Oxford , mbʊ lɛ , Isobel kaawɛna Stephen hɔɔ , nɛ pañɩnaɣ lone kɩbanɖɛ se pɩsa palʊlɩ pa-kajalaɣ pɩɣa Stephen yɔ ( mbʊ lɛ , Luftwaffe kaakpa Lɔndrɩ ɛyaa ) .
Stephen lʊlʊʊ wayi lɛ , ɛ-ñɩma wolo pacaɣ Lɔndrɩ tɛtʊ taa ɖenɖe ɛ-caa kaakɛ sʊya kpɛlɛkʊʊ tʊmɩyɛ ñʊʊ tʊ ɖɔkɔtɔ nakʊyʊ taa .
Pʊkɔma pɩnaɣ 1950 alɩwaatʊ taa lɛ , ɛ-ñɩma wolo pacaɣ St Albans kɛ Hertfordshire taa .
Tɛtʊ ndʊ tɩ-taa kɛ ɛlaba sukuli pɩnzɩ 1950 ŋkɔɔ ŋtalɩ pɩnaɣ 1953 .
Ɛkɔma ɛpɩsɩ kalaɣkalaɣ , pʊ-tɔbʊʊ se e-nesi ɛtasɩ tʊmɩyɛ labʊ lɛ , ɛlakɩ tʊmɩyɛ kpaɣ ɖooo pɩnaɣ 2001 alɩwaatʊ mbʊ yɔ nɛ nakpazaɣ ninveɖe .
Jane Hawking ( palʊla-ɩ Wilde cejewiye taa ) , ɛkɛ Hawking kajalaɣ halʊ , ɛnʊ cɔnɩna ɛ-walʊ yɔɔ pɩkɔɔ pɩtalɩ pɩnaɣ 1991 , alɩwaatʊ ndʊ hɔʊ ŋgʊ kɩya ɖama .
Pɛwɛna piyaa natozo , Robert ( 1967 ) , Lucy ( 1969 ) nɛ Tmothy ( 1979 ) .
Hawking ɖanɩɣ halʊ naalɛ tʊ kpaʊ paya-ɩ se Elaine Mason ɛkɛ ɖɔkɔtɔ weyi ɛcɔŋnaɣ Hawking kʊdɔŋ yɔɔ yɔ ( ɛɛkɛ David Mason halʊ weyi ɛlaba Hawking tɛ anasaayɩ ñɩɩyʊ kɩyɔɔdʊʊ ñɩŋgʊ pɩnaɣ 1995 .
Pɩkɔma pɩnaɣ 2004 lɛ , tɔm ɖɩhʊyɛ taa takayasɩ sakɩyɛ lɩɩ nɛ sɩyɔɔdʊʊ Elaine yɔɔ tɔm mbʊ ɛzɩ ɛtasɩ cɔnaʊ ɖeu Hawking nɛ ɛ-walʊ ɛnʊ ɛpɔzɩ se ɛnɛ ɛ-halʊ naalɛ tʊ paya ɖama .

Charles Habsbourg ɛsɛ hɩɖɛ se Charles Quint , palʊla-ɩ lɛlaɣ fenaɣ kɩyakʊ 24 pɩnaɣ 1500 Gand tɛtʊ taa Pɛlɩzɩkɩ ɛjaɖɛ taa .
Ɛsɩ salaŋ fenaɣ kɩyakʊ 21 pɩnaɣ 1558 Yuste ( Ɛsɩpaañɩ ɛjaɖɛ taa ) kɛ mʊwanɩ waa , ɛkɛ wiyaʊ pɩɣa Habsbourg ɖɩɣa taa .
Ɛ-caa payaɣ se Philippe le Beau , e-ɖoo kɔyɔ Jeanne la Folle .
Ɛyʊ ɛnʊ ɛkɛ kewiyaɣ kɩɖɛzasɩ naanza tʊ .
Charles Téméraire tʊ sɛyɩ kɛlɛ , Otirisi Maximilien pɩɣa cikpeɣlaɣ , Isabelle katoliki tʊ , Castille tɛ abiɖe nɛ Ferdinand Aragon wiyaʊ nɛ Naples wiyaʊ ɛkɩlɩ wiyaʊ pɩɣa yuŋ Bourgogne tɛtʊ taa Charles 2 tʊ hɩɖɛ taa , ɛlɛ kɛnɛ Ɛsɩpaañɩ wiyaʊ pɩtɩŋna Charles kajalaɣ tʊ yɔɔ .
Quint tɔbʊʊ se kɩgbaanzɩ tʊ .
Pɩtɩŋna ɛ-tɛ lʊbɩyɛ kaɖɛ nɖɛ nɛ ɖoŋ nɛ ɛ-tɛ tɔlʊʊ Fransɩɩ ɛsɩnda nɛ Luther ɛyaa ɛsɩnda yɔɔ lɛ , elesi wobu yɔɔ wobu yɔɔ kɛ e-kewiyutu ɖoŋ .
Pɩtɩŋna nɩnaʊ lɩmaɣza naayɛ yɔɔ ɛ-nɛ ɛ-ɖalʊ Ferdinand lɛ , eyebina-ɩ Otrisi ñɩm nɔnɔsɩ tɩŋga .
Aloma fenaɣ kɩyakʊ 25 pɩnaɣ 1555 , kɛ Prukisɛɛlɩ tɛtʊ taa ekiziɣ ɛ-paɣtʊ Peyibaa ɛjaɖɛ yɔɔ , kɩkpɛndɩ nɛ pasɩm-kʊ kewiyaɣ paɣtʊ takayasɩ taa se kɩtatasɩ kɩwɛ Ampiiri Kiɖeɖeu taa pɩtɩŋna ɛ-pɩyalʊ Philippe yɔɔ .
Eyebina-ɩ e-ɖoŋ tɩŋga Ɛsɩpañɩ ɛjaɖɛ yɔɔ pɩnaɣ 1556 alɩwaatʊ taa nɛ pɩatsɩ pazɩ lɛ , ɛñɔtɩna ɛ-sɩm kpam lɛ , ɛlɩzɩ e-nesi Bourgogne tɛtʊ yɔɔ .
Palʊlɩ-ɩ alɩwaatʊ taa lɛ , nabʊyʊ taawɩlɩɣ se wiyaʊ pɩɣa ŋga kɩlɩɣ ɖoŋ kpaɣɖʊ 16 taa .
Ɛ-caa Philippe kaakɛ evebupɩɣa yem nɛ ɛnʊ tɔkaɣna ɛ-caa ñɩm pʊtɔbʊʊ se peyebina-ɩ , ɛ-caa ɛnʊ yɔ Maximilien .
E-ɖoo Jeanne la Folle wiyaʊ pɩɣa yem Ɛsɩpaañɩ ɛjaɖɛ taa , ɛwɛna kou nɔyʊ Miguel Paz tʊ .
Pɩlaba pɩnzɩ cabɩ pɩtɩŋga pɩlakɩ camɩyɛ yem .
Katoliki Isabelle sɩ pɩnaɣ 1504 , eyebina Jeanne abitu kɛ Castille tɛtʊ taa .
Pɩnzɩ naalɛ wayi lɛ , Philippe ɖɛɛ ewolo Ɛsɩpañɔlɩ nɛ ɛ-halʊ yebina-ɩ ɛ-ñɩm , ɛnʊ ɖɔɖɔ sɩ .
Charles pɩsɩ Bourgogne ñɩm tʊ , pʊtɔbʊʊ se wiyaʊ sɔsɔ Peeyiba nɛ Franche Comté .
Ɛsɩma piŋ nɛ ɛtɩlɩ midinaʊ nɛ ɛjɔzɔ Ferdinand 2 Aragon wiyaʊ se ɛlɛɣzɩ ɛ-sɩm wayi .
Ɛlɛ ñɔtɩna ɛ-sɩm ɛlɛɣʊ kewiyaɣ ɖoŋ ɛ-pɛlɛ cɔlɔ se ɛpɩzɩɣ ɛɖɔkɩ kpelaɣ nɛ ɛcɛlɛ Bourgogne evebu ɛnɛyɔ .

Guillaume wabɩyʊ kɛ Anglɩtɛɛrɩ wiyaʊ nɛ paya-ɩ Guillaume Kajalaɣ tʊ , Normandii ɛyaa tɛ wiyaʊ sɔsɔ papa ya-ɩ se Guillaume 2 , patasɩ-ɩ yaʊ ɖɔɖɔ se Bâtard Guillaume , palʊla-ɩ Falaise tɛtʊ taa pɩnaɣ 1027 yaa 1028 nɛ ɛsɩ Rouen salaŋ fenaɣ kɩyakʊ 9 pɩnaɣ 1087 , ɛɛkɛ wiyaʊ Anglɩtɛɛrɩ kpaɣ 1066 pɩkɔɔ pɩtalɩ ɛ-sɩm pɩnaɣ kɛ 1087 nɛ Normandii waa tɛ wiyaʊ pɩnaɣ 1035 pɩkɔɔ pɩtalɩ ɛ-sɩm ɖɔɖɔ .
Robert Magnifique nɛ Falaise Arlette ( Herleva ) pɩɣa kɛlɛ , Guillaume pɩsa Normandii ɛjaɖɛ tɛ wiyaʊ lɛ , ɛɛwɛna pɩnzɩ 8 , mbʊ lɛ , ɛ-caa kaasɩba .
Yoŋ alɩwaatʊ sakɩyɛ wayi kɛ ɛpɩza ɛɖanɩ kpaʊ kewiyaɣ kpaɣ Val-ès-Dunes you wayi kɛ pɩnaɣ 1047 taa .
Ɛla halʊ Flandre Mathide kpaɣ pɩnaɣ 1050 , nɛ ɛpɩsɩ Normandii ɛjaɖɛ ɛjaɖɛ ɖoŋ nɖɛ , ɛsɔndʊʊ Fransɩɩ wiyaʊ Henri 1 ( pɩnaɣ 1031 ŋtalɩ 1060 ) nɛ Philippe 1 ( pɩnaɣ 1060 ŋtalɩ 1108 ) .
Fada Edouard sɩm wayi lɛ , ɛfana kewiyaɣ lɛɛzɩtʊ you nɛ ɛkpa ɛcaɣ Anglɩtɛɛrɩ kewiyaɣ ɛjaɖɛ yɔɔ alɩwaatʊ ndʊ ɛwaba Hastings you yɔ pɩnaɣ 1066 .
Wabɩtʊ ndʊ tɩpɩsɩ-ɩ ɛjaɖɛ ñʊʊ tʊ weyi paakuluu nɛ-ɩ nɔɔ Eerɔpʊ wɩsɩ ɖɩɖʊyɛ ɛjaɖɛ taa yɔ nɛ pɩkɔna lɛɛzɩtʊ sakɩyɛ Aŋglɩtɛɛrɩ ɛjaɖɛ taa , ɛlɛ pɩtɩŋɛ payi mbʊ yɔ pʊmʊʊ alɩwaatʊ ndʊ Normandie sɔsaa tiba pɛ-ɛjaɖɛ taa .
Pʊwayi lɛ , ɛpaɣzɩ labʊ yoŋ nɛ e-koyondina sakɩyɛ , paa Aŋglɩtɛɛrɩ taa peeɖe maɣmaɣ yaa ( kʊyɩnɩyaa mba paawɛ Edgar Atheling wayi yɔ , Danois ɛyaa nɛ Ecɔsɩ ɛyaa ) yaa ɛjaɖɛ mba ( Foulque Réchin kɩpaɣlʊ , Flandre kɩpaɣlʊ Robert 1 , kɔzɩ kɔzɩ Fransɩɩ Philippe 1 ) .
Ɛyʊ ɛnɛyɔ ɛsɩ Rouen tɛtʊ taa pɩnaɣ 1087 alɩwaatʊ taa ndʊ ɛɖʊ Mante kabʊɣa taa , ewoba you nɛ Philippe 1kɛ Vexin tɛtʊ taa .
Pepimi-ɩ Abbaye ɛzɩ Caen ɛyaa yɔ .
Robert Magnifique pɩsa Normand tɛ wiyaʊ pɩnaɣ 1027 kɩyɛɛna fenaɣ kɩyakʊ , alɩwaatʊ ndʊ ɛ-ɖalʊ sɔsɔ Richard 3 tʊ sɩba yɔ , mbʊ lɛ , ɛɛwɛna pɩnzɩ 20 yeke .
Ɛnɛ ɛnʊyɔ ɛlɛzɩ pa-caa Richard 2 tʊ lone taa , ɛlɛ sɩba puwoba ɛzɩ pɩnaɣ kʊɖʊmaɣ mbʊ yɔ .
Richard 3 tʊ tɛ tuda sɩm waza Robert , weyi pahuna-ɩ tɔm pɩtɩŋna takayasɩ maya yɔɔ se ɛnʊ ɖʊna kɔyɛ ɛ-ɖalʊ .
Richard yele evebupɩɣa nakayɛ kalɩmpaɣnɩ ñɩŋa , Nicola koposɩna kewiyaɣ ɖɩɣa .

Georg Friedrich Bernahard Riemann , palʊla-ɩ salaŋ fenaɣ kɩyakʊ 17 pɩnaɣ 1826 kɛ Breslenz tɛtʊ taa , Caama ɛjaɖɛ .
Ɛsɩ hasɩyaɖɛ fenaɣ kɩyakʊ 20 pɩnaɣ 1866 kɛ Selasca ɛjaɖɛ taa , pɩkɛ egeetiye cikpeɖe naɖɩyɛ Verbania kooka taa kɛ Itaalii ɛjaɖɛ taa .
Ɛyʊ ɛɛkɛ lɛɣtʊ tɩlɩyʊ Caama ɛjaɖɛ taa .
Palʊla-ɩ Breselenz , pɩkɛ haɖaa kooka nakɛyɛ Hanover kewiyaɣ ɛjaɖɛ taa kɛ nɔɔnɔɔ tɛ Caama ɛjaɖɛ taa .
Riemann kɛ pɩɣa naalɛ ŋga kɛ pɩyaa loɖo taa .
Ɛ-caa , Friedrich Bernhard Riemann , ɛɛkɛ Luther ninɖiyu yaa pastɔɣɔ , ɛlaba ɖɔɖɔ napoléon tɛ yoŋ .
E-ɖoo Charlotte Ebell , ɛlɛ ñasɩba lɔŋ pʊcɔ e-pipaa paɣlɩ .
Bernhard kaawɛ pɩɣa ŋñɩɩ mbʊ yɔ , ɛ-ñʊʊ taa katɛma wɛʊ lɛɣtʊ lɔŋ .
Ɛlɛ ɛyʊ ɛnʊyɔ ɛɛwɛ hɛmmm nɛ ɛsɔɔlʊʊ yɔɔdʊʊ ɛyaa taa mbʊ lɛ , pɩpɩsɩ-ɩ kʊdɔŋ ɛ-ñʊʊ taa .
Pʊkɔma pɩnaɣ 1840 taa lɛ , Bernhard wolo Hanover ɛcaɣ e-neze cɔlɔ nɛ ewoki Lyceum ( kɔlɛzɩ sukuli ) .
E-neze sɩba pɩnaɣ 1842 wayi lɛ , ewolo Lunebourg se pɩsa ɛpɩzɩ ɛla ɛ-kɔlɛzɩ sukuli .
Ɛkɔma ɛtalɩ hɛkʊ taa sukuli kɩlɛlʊʊ ɖamɩŋ taa lɛ , ɛkpɛlɛkɩ sakɩyɛ Ɛsɔ tɔm takayaɣ , ɛlɛ , ɛkɩlɩ sɔɔlʊʊ lɛɣtʊ tɔm nɛ halɩ ɛsɔɔlɩ se ɛtakɩ nɛ ɛwɩlɩ takayaɣ ŋga ka-taa tɔm kiɖe nɛ lɛɣtʊ lɔŋ yɔ .
Pɩɖɩzɩ ɛ-wɩlɩyaa se papɩzɩ panɩɩ ɛ-lɔŋ tɔbʊʊ nɛ pocosi-i .
Pʊkɔma pɩnaɣ 1846 taa lɛ , ɛwɛna pɩnzɩ 19 kɛlɛ , pɩtɩŋna e-liɖe liidiye yɔɔ lɛ , ɛpazɩ kpɛlɛkʊʊ lɔnsɩnɖɛ tʊmɩyɛ nɛ Ɛsɔ tɔm kpɛlɛkʊʊ camɩyɛ se pɩha-ɩ waɖɛ nɛ ɛpɩsɩ pastɔɣɔ yaa Ɛsɔ tɔm heyiyu nɛ ɛkapɩzɩ nɛ ɛha liidiye ɛ-ñɩma .
Pɩnaɣ 1847 taa lɛ , ɛ-caa hayi nɔmɔʊ se ɛpazɩ kpɛlɛkʊʊ lɛɣtʊ tʊmɩyɛ .
Kajalaɣ lɛ , ɛla Göttingen sukuli kɩtɛzʊʊ taa ɖenɖe ɛkata Carl Friedrich Gauss yɔɔ , pʊwayɩ lɛ , ɛla Berlin sukuli kɩtɛzʊʊ taa ɖɔɖɔ ɖenɖe ɛkata wɩlɩyaa lalaa ɛzɩ Jacobi nɛ Steiner nɛ Dirichlet .
Ehiɣa se ɛpɩsɩ wɩlɩyʊ kɛ Göttingen sukuli kɩtɛzʊʊ taa pɩnaɣ 1857 taa lɛ , ɛɖanɩɣ kpaʊ Dirichlet lɩmaɣza alɩwaatʊ ɛlɛ ñasɩba yɔ .
Pʊkɔma pɩnaɣ 1862 lɛ , ɛkpaɣ halʊ nɛ paya ɛlɛ se Elise Koch .
Bernhard sɩbɩna kpezi wɩlaɣ kʊɖɔŋ mbʊ lɛ , ɛwɛna pɩnzɩ 39 kɛ Selasca tɛtʊ taa nɛ pepime-ɩ Biganzolo sɩɖaa naŋ yɔɔ kɛ Verbania tɛtʊ taa .

Dominique de Guzmán kɛna ɛsɔ pʊɣa ŋga kɛcɛla ka-tɩ kɛ ɛsɔ sɩŋŋŋ ɖooo ɛ-pɩcatʊ taa yɔ .
palʊla-ɩ hɔʊ ŋgʊ kɩ-taa nɛ leleŋ nɛ laŋhɛzɩyɛ ɖɔɖɔ yɔ .
Pɩnaɣ 1170 kɛ palʊla-ɩ Ɛsɩpaañɩ ɛjaɖɛ taa nɛ ɛsɩ ɛjaɖɛ kʊɖʊmɖɩyɛ nɖɩ ɖɩ-taa kɛ Poloñɩ tɛtʊ taa kɛ pɩnaɣ 1221 .
Ɛkɛ layʊ kɛ katolika ŋgbɛyɛ taa tʊ nɛ ɛnʊ lɩzɩna layaa mba palaɣ paa kujuka ŋga nɛ pakpakɩɣ pa-tɩ nɛ pɛcɛlɩɣ ɛsɔ kɛ ɛ-kɩy ŋgʊ sɩŋŋŋ nɛ posuzuu ɛ-tɔm ɖɔɖɔ yɔ .
Pakpayɩ kiɖeɖeu kɛ pɩnaɣ 1234 .
Pɩla mbʊ lɛ , hɩɖɛ nɖɛ nɖɩ paa anɩ ɛsɩmna-ɩ yɔ , nɖɩ lɛ se Dominiki kiɖeɖeu .
Dominique de Guzmán kiɖeɖeu ɛnɛ , pɔtɔkɩ ɛ-kasandʊ kɛ tɔm naputozo taa : kacalaɣ taa lɛ , kɩyɛna fenaɣ naanza wiye pɩwayɩ lɛ , fenaɣ kʊɖʊmaɣ ŋga ka-kɩyakʊ looɖo wiye nɛ kpaagbaa efemiye wiye kɛlɛ kɩyɛna fenaɣ ŋga ka-kɩyakʊ litoozo wiye .
Dominique tɛ kɩlɛmɩŋ yɔɔ panaɣ-ɩ ɛɖɔka kamaŋgaɣ mayaɣ , takayaɣ ( kogulaa ) nɛ kedeŋa kpeekpe pombo .
E-kiɖe taa nɛ tɩŋga nɛ palɩzɩ haɣ nakayɩ ( hʊlɩmɩŋ nɛ kpɛdɩŋ ) tʊ tɔsɩ nɛ kɔ-nɔɔ nɛ katɩŋgʊ-ɩ .
Haɣ ŋga kɔtɔbʊʊ se paahaɣ ɛ-hɔɔ lɛ e-ɖoo kaaɖoza pɩtɛ ɖoziye .
Mbʊ labɩna nɛ palʊla Dominique nɛ pehe-i mbʊ lɛ , ɛyɔɔdɩ se ɛnʊ lɛ haɣ ŋga kɔɖɔka tɔsɩ yɔ .
Pʊyɔɔ kɛ ɛtɔma se ɛnʊ wɩlɩɣ ɛyaa kɛ toovenim nɔmɔʊ .

Palʊla-ɩ Pierre-Simon Laplace liɖe taa kɛnɛ , palʊla-ɩ lakɩŋ fenaɣ kɩyakʊ 23 pɩnaɣ 1749 Beaumont-en-Auge nɛ ɛsɩ lakɩŋ fenaɣ kɩyakʊ 5 1827 Paarii tɛtʊ , ɛkɛ tɩlɩyʊ ɛyʊ tɩyɩnzɩ kpɛlɛkʊʊ tʊmɩyɛ tʊ , tomnasi ɖɔnɛ kpɛlɛkɩyʊ nɛ Fransɩɩ ɛjaɖɛ taa politiki ɛyʊ .
Laplace kɛ tɩlɩya yaa lɛɣtʊ tɩna taa niye mʊyʊ lɛlʊ ɖɔɖɔ Napoléon alɩwaatʊ taa .
Siŋ taa lɛ , ɛɖʊ nisi sakɩyɛ hɔɔlɩŋ ndɩ ndɩ taa lɛɣtʊ nɔmɔʊ taa nɛ tɩyɩnzɩ yɔɔ kpɛlɛkʊʊ tɔm taa nɛ kpeu tɛ akɔnta lɩmaɣza taa .
Ɛ-tɛ alɩwaatʊ taa lɛ ɛwaba siŋ kɔzɩ kɔzɩ ɛ-tɛ pɩɩtɛmaɖʊʊ lɩmaɣzɩyɛ tɛ ñʊʊ kam .
Pɩnaɣ 1799 wɛɛ taa lɛ , pakpa-ɩ ɛjaɖɛ kewiyaɣ taa lɩm ɖʊyʊ pʊ-tɔbʊʊ se mɩnɩsɩtrɩ pɩtɩŋna ɛjaɖɛ tɔm yɔɔ cɔnayʊ yɔɔ .
Napoléon Kajalaɣ tʊ yebina-ɩ Ampiiri kewiyitu pɩnaɣ 1808 .
Pʊkɔma pɩnaɣ 1817 alɩwaatʊ taa lɛ , pakpa-ɩ se ɛpɩsɩ cɛjɛ wɛɛ wena Bourbon waa ɖanɩɣ pɩsʊʊ yɔ .
Ɛkɛ Normand tʊ nɛ pɩɣa ŋga kɛwɛna tɛtʊ pazɩ yɔ yaa haɖaʊ tʊmɩyɛ tʊ , Pierre-Simon Laplace laba sukuli pɩtɩŋna ɛ-cɔlɔ kpɛyɛ ɛyaa ɖoŋ yɔɔ kɛnɛ pɩlɩna mbʊ pasɩma-ɩ se ɛwɛ nesi tɛɛ ñɩm nɛ ɛmʊna ñamtʊ yɔ .
Ɛlaba sukuli pɩkɔɔ pɩtalɩ pɩnaɣ 1765 Beaumont kɔlɛzɩ sukuli ŋgʊ Maur Kiɖeɖeʊ ñɩma mba pɛwɛna Ɛsɔ wazaɣ yɔ .
Pɩnaɣ ŋga ka-taa powona-ɩ Caen sukuli kɩtɛzɩ taa .
Pɔcɔ lɛ , ɛlaba nɔɔ leleŋ paɣtʊ sukuli kɛ nesi tɛɛ keɖeɣa kɔlɛzɩ sukuli taa , ɛpaɣzɩ ɛyɔ yɔɔ lɩmaɣza sukuli sɔŋgɔ alɩwaatʊ tɛma wayi lɛ pɩnaɣ 1766 ɛ-nɛ ɛ-wɩlɩyʊ Jean Adam kɛ Ɖeɣa kɔlɛzɩ taa , anasaayɩ taa lɛ payaɣ se kollège du Bois .
Ɛlaba sukuli ɖɔɖɔ ɛ-nɛ Christoph Gadbled , ɛlɛ kaakɛ lɩm kañaɖaɣ kpɛlɛkʊʊ wɩlɩyʊ Caen nɛ ɖɔɖɔ lɛɣtʊ yaa tɩlɩyɛ wɩlɩyʊ nesi tɛɛ keɖeɣa sukuli taa , Pierre Canu ɛɛkɛ sukuli pɩɣa kɩbɩnaɣ Gadbled nɛ ɖɔɖɔ wɩlɩyʊ ɛyʊ yɔɔ maɣzɩm hɔɔlʊʊ taa Mont kɔlɛzɩ taa pɩnaɣ 1769 paɣzɩtʊ taa .
Kpaɣ nɛ pɩnaɣ 1767 ŋtalɩ 1769 , ɛkɛ ɖɔɖɔ sɩnaʊ wɩlɩyʊ kɛ Beaumont kɔlɛzɩ taa .
Pɩnaɣ 1769 ɛɖɛɛ ewolo Paarii se ɛkatɩ tɩlɩyɛ wɩlɩyʊ sɔsɔ nɔyʊ alɩwaatʊ ndʊ tɩ-taa , ɛlɛ payaɣ d ’ Alembert , ɛ-tɛ talʊʊ peeɖe tɩŋna yɔɔ kɩɖɩnaʊ takayaɣ ŋga kalɩna Le Canu cɔlɔ yɔ .
Kajalaɣ lɛ , ɛlaɣ kizi , d ’ Alembert kpɛdɛyɛ lɛ , ɛ-yɔɔ hɛɛ mbʊ pʊyɔɔ yɔ ɛmazɩ takayɩ hatʊ naanaza nasɩyɛ yɔɔ kɛ mbʊ pɩfɛyɩ ɖoŋ yɔ yaa pɩɩlakɩ tʊmɩyɛ pʊ-tɔm kɛlɛ ɛ-laŋgɩyɛ hɛɛ .
Ɛyʊ ɛnɛyɔ ɛmʊ-ɩ lɛɣtʊ tʊmɩyɛ wɩlʊʊ sɔjana kewiyaɣ sukuli taa .
Pɛhɛyɩ pɩnaɣ taa liviri naa 1400 nɛ pʊwayi ɖɔɖɔ lɛ , palabɩ-ɩ haya sukuli ŋgʊ kɩ-taa peeɖe .
Laplace ɖʊ ɛ-kajalaɣ nesi kewiyaɣ tɛ lɛɣtʊ tɩna tɛ tɔm yɔɔ kandɩya tɔm taa lakɩŋ fenaɣ kɩyakʊ 28 pɩnaɣ 1770 .
Ɛyaa hiŋ nɛ naatozo cɔŋnɩna ɛ-lɩmaɣzɩyɛ nɖɩ ɖɩ-yɔɔ pʊcɔ pɩwɛɛ se pala caca nɛ palɩzɩ-ɩ se ɛkɛ pɛ-ɛyʊ wayɩ tʊ lakɩŋ fenaɣ pɩnaɣ 1773 ( ɛlɛ Desmarest ɛlɛza ) .
Pɩnaɣ 1775 lɛ , ɛmʊ pɩnaɣ kɩhɛyʊʊ nakʊyʊ ŋgʊ yɔ 500 liviri kandɩya mba pɔ-cɔlɔ nɛ pɩnaɣ 1776 paɖɩza sɔjana kewiyaɣ sukuli nɛ papɩsɩ-kʊ ɛyaa kɩmaɣna camɩyɛ tɩna sukuli lɛ , pɛhɛyɩ-ɩ liviri naa 600 .

